༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W30417 ImageGroup: 11 GS105480
LCCN: n/a ISBN: n/a
Title:
 རྣམ་ཐར་པདྨའི་ཕྲེང་བ་
|rnam thar pad +ma'i phreng ba
Author:
 བློ་གྲོས་རྒྱ་མཚོ
blo gros rgya mtsho
n/a
Descriptor:
Original Publication : n/a;n/a
Place: [zhang kang]
Publisher: zhang kang gyi ling dpe skrun kun zi
Date: 2002
Volume:
Total Volumes: 1
TBRC Pages:
Introductory Pages: In/a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: biography

W30417
དཔེ་སྒྲིག་འགན་འཁུར་བ།བརྩོན་འགྲུས་རྒྱ་མཚོ།
མདུན་ཤོག་འཆར་འགོད་པ། བརྩོན་འགྲུས་རྒྱ་མཚོ།
རྩིས་སྒྲིག་པ།ཡེ་ཤེས་བྱང་ཆུབ། །
པར་ངོས་ཞུ་དག་པ། མཁས་གྲུབ་རྒྱལ་མཚན།
ཡེ་ཤེས་བྱང་ཆུབ།རྩིས་འཁོར་པ། ཐུབ་བསྟན་དགེ་ལེགས་རྒྱ་མཚོ།
ཚུལ་ཁྲིམས་རྡོ་རྗེ།

དཀར་ཆག་
༡ བོད་སྤྲུལ་མདོ་སྔགས་བསྟན་པའི་ཉི་མའི་རྣམ་ཐར།…........…........ (1)
༢ མཁན་ཆེན་ཀུན་བཟང་ཆོས་གྲགས་ཀྱི་རྣམ་ཐར།.................（45）
༣ མཁན་ཆེན་ཚུལ་ཁྲིམས་རྡོ་རྗེའི་རྣམ་ཐར།.…................…........（53）
༤ མཁན་ཆེན་འཇིཊ མེད་ཕུན་ཚོཊ་འབྱུང་གནས་ཀྱི་བསྟོད་གསོལ།….….….. （59)
༥ མཁན་ཆེན་པདྨ་ཆོས་དབྱིངས་ཁྱབ་བརྡལ་གྱི་གསོལ་འདེབས།.…..…..….….（64）
༦ རྡོ་གྲུབ་རིག་འཛིན་བསྟན་པའི་ཉི་མའི་རྣམ་ཐར། （76）
༧ རིག་འཛིན་གཞན་ཕན་དཔལ་བཟང་གི་རྣམ་ཐར། .………….......…..... (96)
༨ གར་ དབང་རྒྱལ་མཆོག་གླིང་བའི་རྣམ་ཐར། ........................………….. (109)

བོད་སྤྲུལ་མདོ་སྔགས་བསྟན་པའི་ཉི་མ།
༄༅། །དུས་བབས་ཀྱི་རྩོད་བྲལ་མཁས་པའི་ཁྱུ་མཆོག་ཆེན་པོ་ཀུན་
མཁྱེན་འཇིགས་བྲའ་མདོ་སྔགས་བསྟན་པའི་ཉི་མའམ་
ཐུབ་བསྟན་ཐོས་བསམ་བཤད་སྒྲུབ་རྒྱ་མཚོ་མཆོག་
གི་མཛད་བསྡུས་བླ་མ་དམ་པའི་ཐུགས་རྗེ་ཉེར་
བསྐུལ་ཞེས་བྱ་བ་བཞུགས་སོ།།
ན་མོ་གུ་རུ་སརྦ་ཡེ། བླ་མ་རྣམས་ལ་ཕྱག་འཚལ་ལོ།
ཆོས་ལོངས་སྤྲུལ་བའི་ཀུན་ཏུ་བཟང་པོ་རབ་འབྱམས་སྲིད་པའི་རྒྱན་གཅིག་པུ།།
རྩ་གསུམ་དཔའ་བོའི་གད་རྒྱངས་སྟངས་ཀའི་མཚན་དཔེའི་ཉི་མའི་གཟི་བྱིན་ཆེ།།
གདུལ་བྱ་འདུལ་བའི་ཐབས་ལ་མཁས་པའི་ཐུགས་རྗེ་སྤྱན་གཟིཊ་སྟོང་ལ་དབང་།།
མཁྱེན་བརྩེ་ནུས་པའི་མངོན་པར་མཐོ་བའི་སྣང་སྲིད་ཟིལ་གནོན་པདྨ་འབྱུང་།།
སྔོན་ཚེ་རྨད་བྱུང་གཏམ་རབས་བདུན་གྱིས་སྲིད་པའི་རྣ་བར་ད་དུང་གཟོན།།
བསྐལ་བཟང་ལྷ་ཡི་བུ་གར་འཇེབས་པའི་ཞི་བ་ལྷ་དང་ལྕགས་སྒང་ཅན།།
གྲུབ་པའི་མཛད་སྤྱོད་དགུང་ན་འཕར་བའི་གྲུབ་སྨྱོན་ཨཱ་ཙར་ས་ལེ་དང་།།
མཚན་ཙམ་ཐོས་པའི་སྲིད་པ་འདར་བྱེད་ངེས་དོན་འཇིགས་མེད་ཆོས་ཀྱི་དབང་།།
རྒྱལ་སྲས་འཁུར་ཆེན་སྔ་ན་བཞེས་པའི་ཀུན་གཟིཊ་མདོ་སྔགས་ཉི་མའི་གཉེན།།
གསང་བ་གསུམ་གྱི་སྒྱུ་འཕྲུལ་རོལ་མོའི་གྲཊ་པ་ནམ་མཁའི་ཁྱོན་ལས་འགོངས།།
ཐུན་མོང་མཐུན་པའི་བརྗོད་པའི་ཆ་འདི་ངེས་ཤེས་ཡངས་པའི་ལམ་གྱུར་ཏེ།།

རྣམ་ཐར་པདྨའི་ཕྲེང་བ།
དད་དམ་གཙང་མའི་མུ་ཏིག་ཕྲེང་འདི་ཤེས་རབ་དཔལ་མོའི་རྒྱན་དུ་ཤོག།
ཡི་དམ་ལྷ་ཡི་དགྱེས་ཞལ་མཇལ་ཏེ་བདེན་གསུང་བདུད་རྩིའི་ལུང་གིས་བསྔཊ།།
སྣང་བཞིའི་རོལ་བ་མཐའ་རུ་ཕྱིན་ཏེ་འཆི་མེད་གཉུག་མའི་བཙན་ས་རུ།།
བསྐལ་མང་སྤྱོད་པའི་ངལ་བ་མེད་པར་སྲིད་པ་འདི་ནས་བདེར་གཤེགས་ཏེ།།
ཐུབ་བསྟན་དགོངས་པ་རབ་ཏུ་གསལ་ཏེ་བརྒྱུད་ལྡན་བླ་མའི་ཞལ་སྐྱིན་འཚོབ།།
ལྟ་བ་ཡང་དག་འཇིགས་མེད་ཕུན་ཚོགས་རྗེ།།
སྒོམ་པ་བཟང་པོ་ཚུལ་ཁྲིམས་རྡོ་རྗེ་མཆོག།
སྤྱོད་པ་ཟླ་མེད་ཆོས་དབྱིངས་ཁྱབ་བརྡལ་དཔལ།།
གསུམ་ལྡན་བླ་མ་རྣམ་གསུམ་གུས་པས་འདུད།།
གང་གི་མཛད་བསྡུས་རཏྟཱ་མ་ཀུ་ར།།
ཞལ་ཟིན་བླ་མའི་མགུལ་ན་ཉེར་མཛེས་པ།།
མ་བསྐུལ་འཁུར་ལེན་མ་ཏི་སཱ་ག་རར།།
བརྩེ་བས་གནང་བཞིན་བྲིས་ལ་ཡི་རངས་ཀྱིས།།
ཞེས་ཚིགས་སུ་བཅད་པ་བཀྲ་ཤིས་དུམ་བུ་ལྔ་བའི་སྨོན་ཚིག་འདབ་བརྒྱད་སྙིང་གི་
དབུས་སུ་ཉེ་བར་དམ་པར་བྱས་ཏེ།གླེང་བར་བྱ་བ་ནི། རྒྱལ་བ་ཀུན་ཀྱི་ཤེས་རབ་ཀྱི་
ཕུང་པོ་གཅིག་ཏུ་བསྡུས་པ་རྗེ་བཙུན་སྨྲ་བའི་དབང་ཕྱུག་དང་གཉིས་སུ་མ་མཆིས་་་་་
པའི་རྒྱལ་སྲས་ཆེན་པོ་ཞི་བ་ལྷ་དང༌། སྦས་པའི་རྣལ་འབྱོར་བ་དགེ་བསྙེན་ལྕགས་
སྒང་ཅན་དང༌། གྲུབ་པའི་མཛད་སྤྱོད་ལ་དབང་བརྙེས་པའི་གྲུབ་ཆེན་ཨཱ་ཙར་ས་ལེ་
དང་། མཁས་གྲུབ་གཉིས་ལྡན་གྱི་རྟོགས་པའི་དབང་ཕྱུག་དཔལ་སྤྲུལ་འཇིགས་མེད་
ཆོས་ཀྱི་དབང་བོ་དེ་རྣམས་ཀྱི་མཁྱེན་བརྩེ་ནུས་པའི་ཕྲིན་ལས་ཀྱི་རོལ་གར་སྐལ་ལྡན་ག
དུལ་བྱའི་མགོན་དུ་ཤར་བ། ཀུན་མཁྱེན་འཇིགས་བྲལ་མདོ་སྔགས་བསྟན་པའི་ཉི་

བོད་སྤྲུལ་མདོ་སྔགས་བསྟན་པའི་ཉི་མ།
མ་གང་གི་གསང་གསུམ་གྱི་མཛད་པ་བཟང་བོ་ནི་ཟབ་ཅིང་བརླིང་བའི་ཆུའི་གཏེར་ཆེན་
པོ་དང་གཉིས་སུ་མེད་པ་ལས། སྐྲ་རྩེའི་ཟིལ་བ་ཙམ་ཞིག་སྒྲོ་སྐུར་གྱི་དྲི་མས་མ་
ལྟད་དེ་བརྗོད་བྱའི་གཏམ་དུ་སྤྲོ་བར་བྱ་ན། དེ་ཡང་། རང་གཞན་གཉིས་ཀྱི་གྲུབ་
མཐའ་ཁོང་དུ་ཆུབ་པའི་ཟླ་བྲལ་མཁས་པའི་དབང་པོ། སྣང་བ་བཞི་ལ་རང་དབང་
འབྱོར་བའི་གྲུབ་བརྙེས་ཀྱི་རིག་པ་འཛིན་པ། ཨོ་རྒྱན་གྱི་སློབ་དཔོན་པདྨ་འབྱུང་
གནས་ཀྱི་སྐུའི་རྒྱལ་ཚབ་ཆེན་པོ། ཀུན་མཁྱེན་རོང་ཀློང་རྣམ་གཉིས་ཀྱི་དགོངས་
བརྒྱུད་ཕ་ཕོག་འཐོབ་པའི་མཁྱེན་པའི་དབང་ཕྱུག འཇམ་མགོན་མི་ཕམ་འཇམ་
དབྱངས་རྣམ་རྒྱལ་རྒྱ་མཚོའི་རང་ལུགས་གཙང་མ་འཛིན་པའི་ཕྲིན་ལས་ཀྱི་བྱེད་པོ་་་་
གཅིག་པུ། དཔལ་དགེ་འཇིགས་མེད་ཆོས་ཀྱི་དབང་བོའི་ཕྲིན་ལས་ཀྱི་རོལ་བ།
མཁན་ཆེན་ཀུན་བཟང་དཔལ་ལྡན་མཆོག་གི་སྲས་ཀྱི་ཐུ་བོ། རྫོགས་སྤྲུལ་ལྔ་བ་ཐུབ་
བསྟན་ཆོས་ཀྱི་རྡོ་རྗེ་དང་།གཡུ་ཁོག་བྱ་བྲལ་ཆོས་དབྱིངས་རྡོ་རྗེ། གྲུབ་ཐོབ་བྱམས་པ་
ཆོས་འཛིན།རྫ་མུ་ར་སྐུ་འཕྲེང་བཞི་བ་པདྨ་ནོར་བུ། མཁན་ཆེན་པདྨ་ཐེག་མཆོག་བློ་
ལྡན། མཁན་ཆེན་ཐུབ་བསྟན་སྙན་གྲགས། མཁན་ཆེན་འཇིགས་མེད་ཡོན་ཏན་
མགོན་པོ་བཅས་ཀྱི་ཞལ་སློབ། སྔ་འགྱུར་བསྟན་པའི་དུས་བབས་ཀྱི་རྩོད་བྲལ་
མཁས་པའི་ཁྱུ་མཆོག་ངེས་པ་དོན་གྱི་པནྟི་ཏ་ཆེན་པོ་འཇིགས་བྲལ་མདོ་སྔགས་་་་་་་
བསྟན་པའི་ཉི་མའམ་ཐུབ་བསྟན་ཐོས་བསམ་བཤད་སྒྲུབ་རྒྱ་མཚོ་མཆོག་ནི། །
རྗེ་བཙུན་མི་ལ་རུས་པས་དྭགས་པོ་ལྷ་རྗེ་ཟླ་འོད་གཞོན་ནུ་ལ།
ཤར་སྒམ་པོ་དར་གྱི་རི་བོ་དེ།།
རྒྱལ་བོ་གདན་ལ་བཞུགས་པ་འདྲ།།
རྒྱབ་རི་དར་དཀར་ཡོལ་བ་འདྲ།།
རི་བདུན་བློན་པོ་འདུད་པ་འདྲ།།

རྣམ་ཐར་པདྨའི་ཕྲེང་བ།
ཤིང་སྤང་གསེར་གྱི་མཎྜལ་འདྲ།།
རི་དེ་ཡི་མགུལ་ན་གདུལ་བྱ་ཡོད།།
ཁྱོད་དེ་རུ་སོང་ལ་འགྲོ་དོན་སྒྲུབས།།
བུ་ཁྱེད་ཀྱི་བཞེད་དོན་འགྲུབ་ན་མཆིས།།
ཞེས་ལུང་དུ་བསྔགས་པའི་གཏེར་སྟོན་ཀརྨ་གླིང་བའི་གཏེར་གནས་དྭགས་པོ་བཀྲ་་་
ཤིས་རྣམ་རྒྱལ་གླིང་གི་ཉེ་བའི་སར། སྒམ་པོ་དར་གྱི་རི་ཞོལ། དྭགས་པོ་རབ་བརྟན་་
གླིང་གི་འགྲམ་དུ། སྒོ་གཞི་ཀ་ཞེས་པར་ཨོ་ཀོ་ཞེས་པའི་ཁྱིམ་རྒྱུད་དུ་རིག་པ་འཛིན་
པ་གོས་དཀར་ལྕང་ལོའི་གདུང་རྒྱུད་ཟམ་མ་ཆད་ཅིང་ཟབ་གཏེར་དག་སྣང་དང་མན་་་
ངག་གི་ཆུ་བོ་གཅིག་འདྲིས་སུ་བསྐྱིལ་བའི་གྲུབ་པ་བརྙེས་པའི་རྣལ་འབྱོར་བར་མ་་་་་
ཆད་པའི་རྒྱུད་པར། ཟབ་གསང་དག་སྣང་ལ་ནང་བྱན་ཚུད་པའི་སྔགས་འཆང་གི་
རྣལ་འབྱོར་ཆེན་པོ་རིག་འཛིན་འཇིགས་མེད་མཁའ་སྤྱོད་རྡོ་རྗེ་དང་། བུད་མེད་ངན་
མའི་སྐྱོན་རྣམས་རིང་ནས་བྲལ་ཞིང་མཛངས་མའི་ཡོན་ཏན་ཐམས་ཅད་ལྷན་སྐྱེས་སུ་་
མངའ་བའི་རིགས་བཟང་གི་མི་མོ་དངོས་གྲུབ་འཛོམས་པ་གཉིས་ལ་སྲས་གསུམ་་་་་
དང་སྲས་མོ་གཅིག་སྟེ། ཆེ་བ་ཁོང་དང་འབྲིང་བ་དབང་ཆེན་རྡོ་རྗེ། ཆུང་བ་འཇིགས་
མེད་ཆོས་འབྱོར།ལྕམ་སྲིང་དབྱངས་ཅན་བཅས་སྲས་བཞི་འཁྲུངས་པ་ལས། ཨོ་
སྐོལ་འགྲོ་བ་ཡོངས་ཀྱི་མ་འདྲེས་པའི་མཛའ་བཤེས་ཆེན་པོ་མཉམ་མེད་ལྷ་ཡི་ལྷ་རྣམ་འདྲེ་
ན་བཞི་བ་གནས་བརྟན་སྡེ་བའི་ལུགས་ལྟར་ན་གཟུགས་སྐུ་མྱ་ངན་ལས་འདས་་་་
ནས་ལོ་གྲངས་གཉིས་སྟོང་བཞི་བརྒྱ་ཞེ་གཅིག་འདས་པའི། དུས་རབས་བཅོ་བརྒྱད་
དང་རབ་བྱུང་བཅོ་ལྔ་བའི་ས་ཁྱི་ལོ་ལ། ཡུམ་ལ་སྦྲུམ་མའི་རྣམ་པ་ཅི་ཡང་མེད་པར་
ཁོང་ཡབ་ཡུམ་གཉིས་ཀྱི་ཐབས་ཤེས་ཐིག་ལེ་གཅིག་ཏུ་ཟླུམ་པའི་སྲས་སུ། ཀ་བ་ནས་
འོ་མ་བབས་པ་སོགས་དགེ་བའི་མཚན་མ་རྨད་དུ་བྱུང་སྟེ་མཚན་དཔེ་ཟླ་བ་གཞོན་ནུ་
-4

བོད་སྤྲུལ་མདོ་སྔགས་བསྟན་པའི་ཉི་མ།
ཡུམ་ནམ་མཁའི་དབང་མོར་གནོད་པ་སྤུ་ཙམ་ཡང་མེད་པར་མངལ་གྱི་ཆུ་འཛིན་ལས་
གྲོལ་ཏེ་གདུལ་བྱ་སྐལ་ལྡན་ཀུ་མུད་རྣམས་ཐར་བའི་འདབ་མ་སྟོང་ཕྲག་ཏུ་བརྡལ་་་་་
བའི་ས་བོན། གངས་ཅན་འཛིན་མའི་ཞིང་སར་ཞབས་ཀྱིས་དང་པོར་བཅགས་ཏེ་
ཐུགས་བསྐྱེད་བླ་ན་མེད་པའི་འགྲོ་བའི་སྒྲོན་མེ་གསར་དུ་ཤར་བའོ།། མཚན་ལ་ཡབ་
ཀྱིས་མདོ་སྔགས་བསྟན་པའི་ཉི་མ་ཞེས་པའི་དོན་མཐུན་གྱི་མཚན་གསོལ་བ་དང་།
བྱིས་པའི་དུས་ནའང་དངོས་དང་རྨི་ལམ་ཉམས་སྣང་ཅི་རིགས་སུ་རྟ་ནག་པོ་ལྟུང་་་་
དང་འདྲ་བ་ཞིག་བཅིབས་པའི། མི་དཀར་པོ་མདུང་དར་ནག་པོ་བསྣབས་པ་ཞིག་
1
གིས་མེལ་ཚེ་དང་སྲུང་སྐྱོབས་མཛད་པར་གཟིགས་པ་ནི་ཡུལ་སྐྱོང་རྫ་རྒྱལ་འཕན་་་་་
ཕྱུག་ཡིན་པར་གྲགས་སོ།། ཡབ་དུས་རྒྱུན་དུ་དྭགས་པོ་བག་ཅོག་གི་རི་ཁྲོད་ནས་སྐུ་
མཚམས་དམ་པོར་གནས་པ་དང་ཡུམ་སྲས་རྣམས་དེའི་ཉེ་ངོགས་སུ་བཞུགས་པ་དང་།
བྱིས་པའི་དུས་ནས་ཕལ་བའི་ཀུན་སྤྱོད་ལས་འདས་ཏེ་ཕ་མ་ལ་བརྩི་བཀུར་དང་ཞེ་ས་ཡོ
ད་ལ།རྒན་པ་ལ་ཕུ་དུད་བྱེད་ཅིང་མཆོག་གསུམ་ལ་དད་པ་མངའ་བ། རྣམ་དཀར་
ལ་མོས་འདུན་ཆེ་ཞིང་རྒྱུ་འབྲས་ལ་བརྩི་སྲུང་བྱེད་ཅིང་། དམན་སེམས་ལ་སྙིང་རྗེ་ཆེ་
ཞིང་བཅོས་མིན་གྱི་གཤིས་ཀ་བཟང་། རྩེད་གྲོགས་ལ་འཁོན་འགྲས་དང་གཡོ་རྒྱུ།
རྐུ་རྫུན་སོགས་མ་རབས་ཀྱི་སྤྱོད་པ་མེད་པར་རྒྱུད་དྲང་ཞིང་ཡ་རབས་སྤྱོད་བཟང་ལ་
རང་བཞིན་དུ་གནས་པས་རྒན་གཞོན་ཀུན་ཀྱིས་བྱིས་པ་བཟང་བོ་ཞེས་གཅེས་ཤིང་་་་
ཡིད་དུ་འོང་བ་ཞིག་ཡིན་པར་བཤད་དོ།། སྔོན་བསགས་ཀྱི་བག་ཆགས་བཟང་བོའི་
བྱིན་རླབས་མཐུས། ཆུང་ངུ་ནས་ཆོས་ཀྱི་ལམ་ལ་ཞུགས་ཏེ་ཡབ་ཀྱི་མདུན་ནས་ཡི་གེ་
འབྲི་ཀློག་ཆོ་ག་དང་ཆོས་སྤྱོད།སུམ་རྟགས། སྙན་ངག་དང་རྩིས་སོགས་བསླབས་
པས་ཆེར་སྐུ་ངལ་མ་དགོས་པར་ཤེས་བྱ་ཁོང་ཆུབ་ཀྱི་མཁྱེན་པའི་སྤྱན་རས་ཡངས་ལ།
ལྷན་སྐྱེས་ཀྱི་དད་པ་དང་བརྩེ་བ་ཆེན་པོའི་ཐེག་ཆེན་རིགས་ཀྱི་མྱུ་གུ་སད་པ་དང་། མ་
.5 -

རྣམ་ཐར་པདྨའི་ཕྲེང་བ།
ཟད་ཡབ་ཀྱི་མདུན་ནས་བཀའ་གཏེར་དག་སྣང་གི་ཟབ་ཆོས་དུ་མའི་དབང་ལུང་མང་དུ་
མནོས་ཏེ་འཇུག་ལྡོག་གི་གནས་ལ་གཟབ་པ་ལྷུར་ལེན་གྱི་བག་ཆགས་ཟབ་མོ་བྱུང་བའོ།།
མཁན་ཀུན་དཔལ་གྱིས་མཛད་པའི་དཔལ་སྤྲུལ་རྣམ་ཐར་ལས། དགུང་ལོ་
བརྒྱད་ཅུ་པ་རབ་ཚེས་ཐམས་ཅད་འདུལ་ཞེས་པ་མེ་མོ་ཕག་གི་ལོའི་ས་ག་ཟླ་བའི་་་་
ཚེས་བཅུ་གསུམ་ནས་སྐུ་ཁམས་ཅུང་ཟད་རྙོག་ཚུལ་བསྟན་པ་ལ་སྔ་སོར་དང་མི་འདྲ་་་
བར་ཅི་ཞུས་ཀྱང་ཁྱེད་ཅག་ཤེས་གསུང་བས་ཡབ་ཚང་ལ་ཆ་བྱས་ནས་གླིང་བླའི་ལྷ་རྗེ་
འཇམ་དཔལ་དྲངས། ཞབས་བརྟན་ཞིག་ཀྱང་ཕུལ། ངེད་རང་རྣམས་ཀྱིས་གནས་
བརྟན་ཕྱག་མཆོད་ཞིག་བཏོན། ད་ནང་གནས་བརྟན་ཕྱག་མཆོད་འདོན་དགོས་ཟེར་
མི་སུ་རེད་གསུངས། ངེད་རང་རྣམས་ཀྱིས་རང་གར་བཏོན་པ་ཡིན་ཞེས། དེ་དུས་ང་
རང་གཉིད་མེད་སྣང་ཤར་ཡང་སང་རྒྱུ་ཞིག་འདུག ཁྱེད་ཅག་གིས། འཕགས་པའི་
གནས་བརྟན་ཡན་ལག་འབྱུང་།། ཞེས་པའི་ཚིགས་མཚམས་ལ་བབ། ང་རང་གི་
རྣ་ལམ་ནས་ཁྱོད་ཀྱི་འགྲོ་དོན་ཤར་ཕྱོགས་ན་ཡོད་ཅེས་གྲགས་ཤིང་། དེ་མིན་འགའ་
ཞིག་ཀྱང་གྲགས་གསུངས། ཞེས་མ་འོངས་པར་ལུང་བསྟན་པ་ལྟར་དུ། ཁོང་ཆུང་
དུས་ནས་སྔོན་ཚེ་དཔལ་སྤྲུལ་འཇིགས་མེད་ཆོས་ཀྱི་དབང་བོ་ཡིན་པའི་བག་ཆགས་
མངའ་བས་ཉི་མའི་འོད་ཟེར་འཕྲོ་བའི་ཕྱོགས་སུ་ཕེབས་འདོད་ཀྱི་འདུན་པ་ཡང་ཡང་
ཐུགས་ལ་འཁྲུངས་པ་དང་། དེ་མ་ཐག་ཏུ་བརྗོད་མི་གཏུབས་པའི་ཐུགས་སྣང་ལ་
ཚོར་བ་ཁྱད་པར་བ་དགའ་སྐྱོ་ཟུང་མ་ཞིག་ཡོད་ཅེས་ཞལ་ནས་གསུང་བ་བཞིན་དུ།
ཡབ་ཀྱིས་ཀྱང་དུས་གསུམ་བསྒྲིབ་མེད་དུ་ལུང་བསྟན་ཏེ། ཡུལ་དེ་ག་རུ་རབ་བརྟན་
གླིང་ཞེས་པའི་དགོན་པར་སྲས་ཨེ་གནང་ཞེས་དགོན་བླས་ཡབ་ལ་ཞུས་མོད་དེ། །
ཡབ་ཀྱིས་མི་ཆོག་པ་མེད་མོད་སྲས་འདི་ཁམས་ཕྱོགས་ཀྱི་སྐྱེས་ཆེན་ཞིག་གི་སྤྲུལ་བ་་
ལེགས་པས་ཁོའི་འགྲོ་དོན་ཁམས་ཕྱོགས་སུ་ཡོད་པས་ཡུལ་དགོན་འདི་ལ་ཕན་ཐོག་
-6

བོད་སྤྲུལ་མདོ་སྔགས་བསྟན་པའི་ཉི་མ།
པོ་མི་འདུག་གསུངས་ཏེ་མ་གནང་སྐད། དེ་ནས་ཡབ་སྲས་ལྷན་ཅིག་ཏུ་ལྷ་ལྡན་དུ་་་
བྱོན་ཏེ་ཇོ་ཤཱཀ་རྣམ་གཉིས་ཀྱི་མདུན་ནས་ཐུགས་སྨོན་རྒྱ་ཆེར་གནང་སྟེ་ཕྱིར་ཕེབས་་་་
སོ།།རབ་བྱུང་བཅོ་ལྔ་བའི་ཆུ་བྱི་ལོ་ལ། ཉིན་ཞིག་ཡབ་ཀྱིས་མདུན་ལ་བོས་ཏེ་མི་རྒན་
ང་ལ་ཚེ་ཇི་འདྲ་ཡོད་མི་ཤེས་མོད་ཡིན་ཡང་སེམས་ཁྲལ་མི་དགོས། ངའི་མཚན་གྱི་
རྨི་ལམ་དང་ཉིན་གྱི་ཉམས་སྣང་ཅི་ལ་བསམས་ཀྱང་ཁྱོད་ཁམས་ཕྱོགས་སུ་འགྲོ་་་
བའི་དུས་ཤིག་ཡོད་འོང་བའི་དུས་དེར་འཆད་ཉན་དང་ཐོས་བསམ་ལ་མི་དམན་པར་
བརྩོན་པར་གྱིས་དང་། དུས་ཤིག་ན་སྤྱིར་བསྟན་པ་དང་འགྲོ་བའི་དོན་དང་བྱེ་བྲག་
ཏུ་སྔ་འགྱུར་གྱི་བསྟན་པ་ལ་ཕན་རེ་ཐོག་ཤས་ཆེ་གསུངས་ཏེ་སྲུང་འཁོར་ཞིག་མགུལ་་
ལ་བཏགས་ཅིང་། ཀ་པ་ལ་དང་ཞབས་ཕྱག་བཅས་གནང་སྟེ་ཁམས་ཕྱོགས་སུ་འགྲོ་
འདོད་བཟློག་མེད་ཅིག་ཡོད་ཚེ་སོང་དང་བདག་པོ་ཞིག་ཡོད་འོང་། རང་མགོ་ཡང་
ལེགས་པོ་ཐོན་ཞེས་ཞལ་གདམས་མང་དུ་གསུངས་པ་དང་། དེ་ནས་ཡུན་མ་རིང་
བར་ཡབ་སྐུ་ཞི་བར་གཤེགས་སོ།། དེ་ནས་ཡབ་ཀྱི་ཞལ་ཆེམས་བཞིན་དང་རང་གི་
ཉམས་སྣང་བཅས་ཁམས་ཕྱོགས་སུ་ཕེབས་འདོད་ཀྱི་འདུན་པ་ཤིན་ཏུ་ཆེ་བར་བརྟེན།
དེ་ལུགས་ཡུམ་ལ་ཞུས་མོད་ཡུམ་གྱིས་གཟིམ་ལམ་དུ་རང་གི་ལག་ཏུ་ཤེལ་གྱི་མཆོད་་་་
རྟེན་ཤིན་ཏུ་ལེགས་པོ་ཞིག་ཡོད་པ་ལ་སྐྱ་མི་ཞིག་འོང་ནས་ཁྱེར་སོང་བ་རྨིས་པས་་་་་
ཁྱོད་ལ་བར་ཆད་འདྲ་ཡིན་ནམ་གསུངས་ཏེ་ཐུགས་ཁྲལ་བྱས་པས་རེ་ཞིག་མི་སྡོད་ཀ་་
མེད་བྱུང་བ་དང་།རྨི་ལམ་དུ་བྱུང་བའི་སྐྱ་མི་དེ་ཡུལ་ལྷ་རྫ་རྒྱལ་འཕན་ཕྱུག་གིས་བསུ་མ་
ཡིན་པར་གསུངས་སོ།། དེ་ནས་རབ་བྱུང་བཅོ་ལྔ་བའི་ཆུ་གླང་ལོ་ལ། ཁོང་དགུང་
གྲངས་བཅུ་དྲུག་ཐོག་ཡུམ་ལ་ལྷ་ལྡན་དུ་མཇལ་སྐོར་ལ་འགྲོ་བའི་གནང་བ་ཞུས་ཏེ་་
ཁམས་པའི་གནས་སྐོར་འགའ་དང་ལྷན་ཅིག་ཏུ་བསྡེབས་ཏེ་དབུས་ལྷ་ལྡན་དུ་བྱོན།
མར་ལམ་བྱང་ལྷ་རི་མགོ་ཞེས་པ་རུ་མ་རྒན་ཞིག་ལ་དགོང་གཅིག་གནས་ཚང་གཡར་བ་

རྣམ་ཐར་པདྨའི་ཕྲེང་བ།
མ་རྒན་དེས་ཤིན་ཏུ་བརྩེ་བའི་ངང་ནས་ཉིན་འགར་བཞུགས་ཞུས་ཕུལ་མོད་མགྱོག
དང་།
ས་པར་ཕེབས་དགོས་གསུངས་ཏེ་ཕྱི་ཉིན་ནས་ལམ་ལ་བཞུད། འགྲོ་ཁར་མ་
རྒན་དེས་ཁ་ཆེའི་ཤ་སྐམ་མང་ཞིག་སྦྱིན་ནས་ལམ་རྒྱགས་ཀྱིས་ཟེར། ལམ་གྲོ་དེས་
ཕན་པ་ཆེན་པོ་བྱུང་བས་མ་རྒན་མོ་དེ་ཡོད་ན་ཞིག་ཐུག་དགོས་ཀྱང་དེ་ཕལ་ཆེར་སྤྲུལ་བ་
ཞིག་ཡིན་པ་འདྲ་ཞེས་ཕྱིས་སུ་གསུངས་པ་དང་། ལམ་བར་དུ་མདའ་གཞུ་སོགས་
མཚོན་ཆ་དོང་དུ་སྦས་ཤིང་གཅེར་བུ་རྒྱུ་བའི་ཀླ་ཀློ་མ་རུང་བ་དང་འཕྲད་ཀྱང་གནོད་་་་
པ་ཅི་ཡང་མ་བྱས་མོད། ཡིན་ནའང་འཇིགས་སྣང་ཆེར་བྱུང་སྟེ་ཕྱིན་ཆད་འདི་ལྟ་བུ་ལ་
འཕྲད་ན་ཚེ་དུས་བྱེད་པ་གློ་བུར་བ་ཡིན་སྙམ་སྟེ་འཕོ་བ་སྦྱངས་ཏེ་གོམས་འདྲིས་ཀྱི་ས་
། སྐུ་
རྟགས་ཐོན་ཏེ་ཐིག་ལེ་འཕོ་གཟུད་ལ་རང་དབང་ཡོད་ཅེས་ཞལ་ནས་གསུངས
དེའི་སྐབས་ཤིག་ལ་ཁམས་
ངལ་མང་དུ་སྤྱད་དེ་ལྷ་ལྡན་དུ་འབྱོར་ཏེ་ཟླ་འགའ་ལྷག 
ཕྱོགས་ཀྱི་མཁས་པའི་དབང་བོ་རྗེ་བཙུན་བརྟན་པའི་འཁོར་ལོ་མིའི་རྣམ་པར་རོལ་་་་་
མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་མཚན་སྙན་དབྱར་གྱི་རྔ་གསེང་སྲིད་
བ། 
ཞི་གཉིས་ན་སྙན་པའི་ཚངས་དབྱངས་དེ།སྐལ་ལྡན་སེན་མོའི་གར་གྱི་སྙན་དབང་དུ་
སོན་མ་ཐག་ཏུ་མིག་ནས་མཆི་མ་བྱུང་ཞིང་། ལུས་བ་སྤུ་གཡོ་བའི་དད་འདུན་གྱི་ཚོར་
བའི་སྒྲོ་མདངས་རབ་ཏུ་རྒྱས་ཤིང་བྲོད་པའི་ངང་རབ་ན་ཁོང་གི་ཞལ་མཇལ་ནས་་་་་་
ཐུགས་ཟིན་པ་ཞིག་དང་ཐ་ནའང་ཁོང་གི་སློབ་རྒྱུད་ཅིག་མ་མཇལ་ཐབས་མེད་་་་་
དགོངས་ཤིང་ཐུགས་ཀྱི་འདུན་པ་དེ་ཁོ་ནར་གྱུར་པ་ནི། རྟག་ཏུ་དུས་ཤེས་རབ་ཀྱི་ཕ་
རོལ་ཏུ་ཕྱིན་པ་ཐུགས་ལ་བརྣགས་པ་བཞིན་དུ་གྱུར་ཏེ་ཁམས་ཕྱོགས་སུ་བྱོན། འོན་
ཀྱང་སྐུ་ན་འཕྲ་བས་འགྲོ་ལམ་མ་མཁྱེན་པས་ནགས་ཆུའི་ཞབས་བརྟན་དགོན་ནས་་་་
ལོ་ངོ་གཅིག་ཙམ་སོང་བར་གྲགས། ཡིན་ཡང་ཇི་སྐད་དུ།
མེ་ཚོགས་སྤུ་གྲིའི་མཚོར་ཡང་བརྒལ་ནས་ནི།།
-8

བོད་སྤྲུལ་མདོ་སྔགས་བསྟན་པའི་ཉི་མ།
འཆི་མཐར་ཐུག་གི་བར་དུ་དམ་ཆོས་འཚོལ།།
ཞེས་གསུངས་པ་ལྟར་དུ་རྒྱལ་སྲས་རྣམས་ཀྱི་སྤྱོད་པ་རྨད་དུ་བྱུང་བ་དང་དུ་བླངས་
ཏེ། ཉིན་མོ་ཟས་དང་མཚན་མོ་གོས་མེད་ཀྱི་ངལ་བ་བརྒྱ་ཕྲག་མང་པོ་ཁྱད་དུ་བསད་
དེ་ཡངས་པོའི་ཐང་དང་། ཆེན་པོའི་ཆུ་དང་། གཟར་མོའི་བྲག་དང་། མཐོན་པོའི་རི་
དང་།འཇིགས་རུང་གི་འཕྲང་དང་། སྟུག་པོའི་ནགས་ཚལ་སོགས་ཉིན་མཚན་མེད་
པར་བརྒལ་ཏེ་སྐུ་ངལ་དཔག་ཏུ་མེད་པ་བྱུང་བའོ།། དེ་དུས་ཟས་གོས་ཀྱི་ཆ་རྐྱེན་ཧ་
ཅང་ཞན་པ་དང་ལོ་ནའང་གཞོན་པས་མགོན་མེད་མཉོམ་ཆུང་གི་འཚོ་བ་ཅི་འདྲ་་་
རིང་ཞིང་དཀའ་སྤྱད་ཀྱི་སྡུག་རུས་ནི་རྗེ་མི་ལའི་རྣམ་ཐར་བཞིན་སྤྱད་དགོས་བྱུང་་་་་་
དང༌། ལམ་ཐག་རིང་བ་དང་ལམ་རྒྱགས་དབེན་པས་ཁམས་ཕྱོགས་ཀྱི་ཚོང་་་་་་
འགའ་ལ་ལག་གཡོག་བྱེད་བཞིན་མཉམ་དུ་བསྡེབས་ཏེ་ཕྱིན་པའོ།། རབ་བྱུང་བཅོ་
ལྔ་བའི་ཤིང་ཡོས་ལོ་ལ། ཡབ་ཀྱི་ཐུགས་བཞེད་དང་ཁོང་གིས་སྔོན་བསགས་སྨོན་
ལམ་བཟང་བོའི་བྱིན་མཐུ་མངོན་དུ་གྱུར་ཏེ་ཁམས་རུ་དམ་རྫོགས་ཆེན་ཤྲཱི་སེང་ཆོས་་་་
གྲྭ་ཆེན་པོར་བསླེབས་པ་དང་། རྫོགས་ཆེན་རིན་པོ་ཆེ་ལ་མཇལ་ཁ་ཞུས་ཚེ་མདུན་
དུ་ད་ལྟ་ཤོག་གསུངས། མདུན་དུ་ཕྱིན་ཚེ་མདང་ངའི་རྨི་ལམ་བཟང་བོ་ཞིག་རྨིས་
པས་གྲྭ་བ་ཁྱེད་ལ་བལྟས་འདུག་གསུངས་ཏེ་ཐུགས་དགྱེས་ཚོར་ཆེར་བཞེས་ངང་བརྩེ་བ་
རྩེ་དཔག་མེད་སྒོས་བཟའ་བཏུང་གྱ་ནོམ་པར་བྱེད་བཅུག་སྟེ། དོ་ནུབ་འདི་རུ་སྡོད་
དང་སང་ཉིན་དུས་ཚེ་བཟང་བོ་ལེགས་པས་ངེད་རྫོགས་ཆེན་དགོན་རི་གཉིས་སྐྱ་མོའི་
བྲག་དཀར་རམ་ལྕམ་མོའི་གནས་བྲག་ལ་རི་བསང་དུ་འགྲོ་རྒྱུ་ཡིན་པས་དེར་ཤོག་་་་
དང་ཞལ་བརྡ་དལ་མོར་བྱེད་གསུངས་པས་དེ་ནུབ་དེར་བཞུགས། ཕྱི་ཉིན་སྔ་མོར་
ནས་སྐྱ་མོའི་གནས་བྲག་གི་ཕྱོགས་འདྲི་བཞིན་ཕེབས་པ་ན། བར་ལམ་ཁྲ་མདོར་
སླེབས་སྐབས་ཤིག་ལ་སྐྱ་སེར་མང་པོ་ཆས་པ་དང་ལམ་འཕྲང་དོགས་རྐྱེན་ཤུ་་་་་
-9 བ

རྣམ་ཐར་པདྨའི་ཕྲེང་བ།
གསེབ་ཞིག་ཏུ་འཛུལ་ཏེ་བཞུགས་སྐབས། རྫོགས་ཆེན་རིན་པོ་ཆེ་སྐུ་འཁོར་བཅས་
བྱོན་ཏེ་ཁོང་གི་མར་ནང་ཙམ་ལ་བྱོན་པས་མ་གཟིགས་སོ་སྙམ་པ་དང་། རྟ་ཁ་ཡར་
། དེར་
དཀྱུས་ཏེ་གྲྭ་ཆུང་མྱུར་དུ་ཤོག་དང་ཐག་ཅུང་ཟད་ལས་མེད་གསུངས་ནས་བྱོན
མགྱོགས་པོར་ཕྱིན་པ་དང་རྟ་བསང་ཐང་དུ་སྒར་བརྒྱབ་ཏེ་བཞུགས་པ་དང་། ཁོང་
དཔོན་སློབ་ཡོངས་ཞལ་འཛོམས་པ་དང་འཁེལ་བས་རྟེན་འབྲེལ་ལེགས་སོང་ཞེས་་་་
རྫོགས་ཆེན་རིན་པོ་ཆེས་གདན་ཁ་གང་ཞིག་གཡས་གྲལ་གྱི་མགོར་བཏིངས་བཅུག་་
དེ་ཉིན་སྣོན་ཟླ་བའི་ཚེས་བཞི་ལེགས་པས་ཁོང་
སྟེ་དེའི་སྟེང་དུ་བཞུགས་སུ་བཅུག 
ལ་ན་བཟའ་དམ་པ་ཆ་ཚང་བ་ཞིག་གནང་ཞིང་འདི་སྐྱེ་བ་མཐོན་མཚན་གྱི་བ་དན་
དཀར་བོ་སྲིད་ན་ཆགས་པ་དང་། རིན་པོ་ཆེས་མཁན་ཆེན་པདྨ་ཐེག་མཆོག་བློ་ལྡན་
ནམ་ཡོངས་གྲགས་སུ་ཨ་བུ་ལྷ་སྒང་ལ་སྤྲུལ་སྐུ་འདི་ལ་ཟས་གོས་སོགས་ཆ་ཅི་ནས་་་་
བདག་གཉེར་བྱེད་དགོས་ནམ་ཞིག་བསྟན་འགྲོ་ལ་ཕན་པའི་སྐྱེས་བུ་ཞིག་འོང་་་་་་
བཟང་ག་གསུངས་ཏེ་བཅོལ་གཏམ་མཛད་པ་དང་། མ་ཟད་སྤྲུལ་སྐུའི་ཁྲི་ཐོབ་དང་
ཡར་མར་ལ་བྱོན་སྐབས་རྣམས་སུ་གྲྭ་བ་རེ་ཟུང་གཏོང་གནང་མཛད་པ་སོགས་་་་་་་
ཐུགས་བརྩེ་བ་ཆེན་པོས་བསྐྱངས་སོ།། དེ་ནས་བཟུང་ལོ་ངོ་བརྒྱད་ལྷག་ལ་མདོ་
སྔགས་རིག་གནས་དང་བཅས་ལ་གསན་བསམ་རྒྱ་ཆེར་གནང་སྟེ། མཁན་ཆེན་
འཇིགས་མེད་ཡོན་ཏན་མགོན་པོའི་མདུན་ནས་བླ་མ་ཡང་ཏིག་ཡིད་བཞིན་ནོར་བུའི་
ཁྲིད་ལུང་དང་།གཞན་ཡང་། མཁན་ཆེན་པདྨ་ཐེག་མཆོག་བློ་ལྡན་དང་གཏོ་རུ་མཁན་
པོ་དགེ་རྣམ། མཁན་པོ་འོད་ཟེར་རམ་ཟེར་རྣམ་སོགས་བཤེས་གཉེན་དུ་མའི་མདུན་
ནས། སུམ་རྟགས་དག་གསུམ། སྒྲ་སྙན་ངག སྙིང་ཏིག་སྔོན་འགྲོ། རྒྱལ་སྲས་ལག་ལེན།
སྤྱོད་འཇུག་རྩ་འགྲེལ། སྡོམ་གསུམ་རྩ་འགྲེལ། རིགས་ཚོགས་དྲུག དབུ་མ་འཇུག་
པ་རྩ་འགྲེལ།དབུ་མ་རྒྱན་རྩ་འགྲེལ།འདུལ་བ་མེ་ཏོག་ཕྲེང་རྒྱུད། ཚད་མ་རིགས་གཏེར།
-10

བོད་སྤྲུལ་མདོ་སྔགས་བསྟན་པའི་ཉི་མ།
རྟགས་རིགས།བྱམས་ཆོས་སྡེ་ལྔ། ཞུང་ཆེན་བཅུ་གསུམ་གཙོ་བོར་གྱུར་པའི་རིག་གཞུང་
རྒྱ་མཚོའི་གཏེར་ལ་སློབ་གཉེར་རྡོ་རུས་ཐུག་པར་བྱས་ཏེ་མཁས་པའི་གྲགས་པ་ཀུན་ནས་
རྒྱས་པ་དང་། དེང་ཐོག་མཁན་ཆེན་ཐུབ་བསྟན་སྙན་གྲགས་ཀྱིས་བྱང་ཆུབ་སེམས་
དཔའི་སྤྱོད་འཇུག་ཁྲིད་སྐབས་སུ། ཉིན་ཞིག་ཁོང་གིས་འཆད་རྒྱུགས་ཕུལ་བས་སྐད་
ལུགས་མི་གཅིག་པ་དང་རྒྱུགས་ལེགས་པོ་མ་འཕྲོད་པས་འགའ་ཞིག་གིས་ཁྱད་གསོད་
དང་འཕྱ་དགོད་བྱས་མོད།ཤེས་རབ་ལེའུའི་སྐབས་ཤིག་ནས་འཕྱ་དགོད་བྱེད་པ་དེ་ཆད་
ཐལ་ཞེས་ཉིད་ཀྱིས་ཞལ་མཚར་གསུངས་པ་བཞིན་དུ་མ་མཉམ་པ་དང་མཉམ་པར་གྱུར་
པ་དང་མཉམ་པ་རྣམས་ལས་ཁྱད་དུ་འཕགས་ཏེ་མཁྱེན་པའི་སྤྱན་རས་གཟེངས་སུ་ཐོན་
པས་མཁན་སློབ་ཀུན་ངོ་མཚར་བའི་གནས་སུ་གྱུར་པའོ།།
རྫོགས་ཆེན་རིན་པོ་ཆེའི་མདུན་ནས་སྔ་འགྱུར་གྱི་ཟབ་གཏེར་སྤྱི་དང་བྱེ་བྲག་ཏུ་སྙིང་ཐིག་
གོང་འོག་གི་ཆོས་ཚན་ཡབ་བཞི། དུམ་གཉིས།པོད་དགུ་སོགས་ཀྱི་དབང་ལུང་མང་དུ་
མནོས་པ་དང༌། མཁན་ཆེན་པདྨ་ཐེག་མཆོག་བློ་ལྡན་གཙོའི་རབ་བྱུང་གྲངས་ཚང་གི་
དབུས་སུ་བསྙེན་པར་རྫོགས་ཏེ་མཚན་ལ་ཐུབ་བསྟན་ཐོས་བསམ་བཤད་སྒྲུབ་རྒྱ་མཚོ་
ཞེས་པའི་མཚན་གསོལ་བ་དང་།དེ་ནས་དཀའ་སྤྱད་དང་རྟག་འགྲུས་ཀྱི་བརྩོན་པ་ཆུ་བོའི་
རྒྱུན་བཞིན་བསྲིངས་པས་མཁས་པའི་མཛད་སྤྱོད་དང་དུ་བླངས་སོ།། མཐར་རབ་བྱུང་
བཅོ་ལྔ་བའི་ཆུ་ཕག་ལོའི་ཡས་མས་ཤིག་ལ།རྫོགས་སྤྲུལ་རིན་པོ་ཆེ་ཐུབ་བསྟན་ཆོས་ཀྱི་
རྡོ་རྗེའི་བཀའ་ལུང་གིས་རྫ་སྟོད་དུ་མཁན་ཆེན་བོ་དྷི་ས་ཏཱ་རྣམ་སྤྲུལ་མཁན་ཀུན་བཟང་་་་
དཔལ་ལྡན་གྱི་མདུན་ལ་བྱོན་པའི་ཐུགས་འདུན་ལྟར་དུ་ཆེད་མངགས་མཛད་པ་བཞིན་དུ།
དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་བོ་དང་འཇམ་མགོན་མི་ཕམ་འཇམ་
དབྱངས་རྣམ་རྒྱལ་མཚོ་གཉིས་ཀྱི་དངོས་སློབ་ཡིན་པས་དེར་སོང་ན་ཐུན་མིན་གྱི་བརྒྱུད་
པ་གསེར་གྱི་སྲད་བུ་ལྷད་མེད་དང་། ལྷག་ཏུ་འཇམ་མགོན་མི་ཕམ་པའི་རང་ལུགས་
-11 -

རྣམ་ཐར་པདྨའི་ཕྲེང་བ།
གཙང་མའི་བདུད་རྩིའི་ཕ་ཕོག་གི་བསྐལ་བ་བཟང་བོ་ཞིག་ཏུ་གྱུར་པའི་རྟེན་འབྲེལ་དུས་
སུ་བབས་པར་གཟིགས་ཏེ། ཕྱི་ཉིན་ནས་ཀུན་སྤངས་བྱ་བཏང་གི་ཚུལ་དུ་ཁམས་རྫ་ཆུ་
ཁའི་ཕྱོགས་སུ་ལམ་ལ་བཞུད། རྫ་སྟོད་དུ་འབྱོར་ཏེ་སྐྱ་མི་ལྔ་ལ་འཕྲད་དེ་མཁན་ཀུན་
དཔལ་བཞུགས་ས་གང་ཡིན་ཞེས་དྲིས་པ་ན། ཡར་བལྟས་ན་མཐོང་འདུག་པ་གན་ཡིན་
དེ་ན་ཀ་ཐོག་མཁན་ཆེན་ཀུན་དཔལ་བཞུགས་ཡོད་ཟེར། དེར་རྫ་ཆུ་ཡོད་པས་སྐྱ་མི་
རྣམས་ལ་ཆུའི་ཕ་རོལ་ཏུ་སྐྱེལ་རོགས་གསུངས་ཀྱང་ངེད་ཅག་ལ་འཁོམ་ལོང་མེད་ཟེར།
བླ་མ་ལ་མྱུར་དུ་མཇལ་འདོད་ནི་ཡུན་རིང་མ་འཕྲད་པའི་མ་བུ་ངོ་འཕྲད་འདོད་
བཞིན་དུ་གྱུར་ཏེ་ཚམ་ཚོམ་མེད་པར་བླ་མ་ལ་གསོལ་བ་ཡུས་ཀྱིས་བཏབ་སྟེ་ཆུ་ལ་འབོག་
ཀྱང་ཕ་རོལ་ཏུ་བདེ་བར་འབྱོར་བ་དང་། དེ་ཉིན་མཁན་ཀུན་དཔལ་གྱི་ཉེ་གནས་དམ་
པ་རིས་ལྷས་ཇ་བསྐོལ་སྐབས་སུ་བྱ་ཁ་དོག་སྣ་ལྔའི་འོད་འཕྲོ་བ་ཞིག་གཟིམས་གཤག་ཏུ་
བབས་ཏེ་སྒྲ་སྙན་པར་གྲགས་ནས་འཕུར་བ་དང་། མཁན་ཀུན་དཔལ་གྱིས་ངའི་ཚེ་
རབས་སྔོན་གྱི་བླ་མ་ཡིན་གསུངས་ནས་ཞལ་འཛུམ་བཞིན་ཐུགས་སྤྲོ་བའི་ངང་བཞུགས་
པ་དེ་དོན་ལ་ཁོང་བྱོན་པའི་བརྡ་ཡིན་པར་སྣང་ངོ༌།། དེར་དཔལ་དགེ་བླ་མ་སྐུ་འཕྲེང་
གསུམ་པ་ཡོངས་རྫོགས་བསྟན་པའི་དབང་ཕྱུག་ཆེན་པོ་ཨོ་རྒྱན་འཇིགས་མེད་ཆོས་ཀྱི་
དབང་བོ་འམ་འཇིགས་མེད་དགེ་བའི་འབྱུང་གནས་ཞེས་སྙན་པའི་བ་དན་དཀར་བོ་སྲིད་
པ་གསུམ་ན་མངོན་པར་མཐོ་བ་གང་གི་གདན་སའི་མཐིལ་དུང་ཆུ་ངོ་སྒོ་གོང་མ་རུ།
དཀར་ཆུང་རི་ཁྲོད་ཀྱི་ཉེ་འགྲམ། དབེན་ནས་དམ་པའི་ཡོན་ཏན་ཕུན་སུམ་ཚོགས་
པའི་ཆོས་འཁོར་དགེ་གོང་ཆོས་སྒར་རམ། དགེ་གོང་དགོན་འཆི་མེད་རིག་འཛིན་ཐུབ་
བསྟན་བཤད་སྒྲུབ་འཕེལ་རྒྱས་གླིང་དུ་སླེབས་པ་དང་། ཨོ་རྒྱན་འཇིགས་མེད་ཆོས་ཀྱི་
དབང་བོ་དང་།ཐུབ་བསྟན་རྒྱལ་མཚན་འོད་ཟེར།ཨོ་རྒྱན་བསྟན་འཛིན་ནོར་བུ། ཁྲག་
འཐུང་བདུད་འཇོམས་རྡོ་རྗེ།འཇམ་དབྱངས་མཁྱེན་བརྩེ་དབང་བོ། ཀོང་སྤྲུལ་ཡོན་
-12

བོད་སྤྲུལ་མདོ་སྔགས་བསྟན་པའི་ཉི་མ།
ཏན་རྒྱ་མཚོ། འཇམ་མགོན་མི་ཕམ་པ་སོགས་མཁས་ཤིང་གྲུབ་པ་མང་བོའི་རྗེས་སུ་
བཟུང་ཞིང་གསུང་གི་བདུད་རྩི་ཟབ་མོའི་ཕ་ནོར་འཐོབ་པའི་བསྐལ་བ་བཟང་བོ་ཅན།
འཇམ་དཔལ་རྩ་རྒྱུད་ལས་ལུང་གིས་བསྔགས་པའི་ས་དང་པོའི་ཡོན་ཏན་ལ་དབང་དུ་
འབྱོར་བའི་མཁན་ཆེན་ཞི་བ་ཚོའི་རྣམ་པར་རོལ་བ་མཁན་ཆེན་ཀུན་བཟང་ཆོས་གྲགས་་་་
སམ་ཀུན་བཟང་དཔལ་ལྡན་མཆོག་གི་མཚན་དཔེ་ཆུ་ཤེལ་དབང་པོར་སྤྱན་གྱི་་་་་
བདུད་རྩི་རུ་གྱུར་ཏེ། ཁོང་གིས་ཐུགས་ཧ་ཅང་དགྱེས་དགྱེས་གནང་བ་དང་།
དེ་ཉིན་ཁུ་འཕངས་བབས་ཏེ་སོས་ཀའི་འབྲུག་སྒྲ་ཐོག་མར་གྲགས་པའི་རྟེན་འབྲེལ་དང་།
ཚེས་བཅུའི་ཚོགས་མཆོད་གསུངས་པའི་དྲང་བའི་མགོར་སླེབས་པ་སོགས་ལེགས་་་་་
པའི་རྟེན་འབྲེལ་དུ་མ་དང་འཁེལ་བས། ཁྱེད་འདིར་སླེབས་པ་ངོ་མཚར་ཆེ་བླ་རྒན་ངས་
ད་བར་དུ་འགུགས་པ་ཡིན། དཔལ་སྤྲུལ་རིན་པོ་ཆེ་འདས་ཁར་ངས་ཁོང་གི་སྐྱེ་སྤྲུལ་ནན་
ཞུས་བྱས་ཚེ། ང་ཤི་རྗེས་དཔལ་སྤྲུལ་གྱི་སྤྲུལ་སྐུ་ས་ཁྱབ་རྡོ་ཁྱབ་ཏུ་གྱུར་མོད་ངེས་ཏིག་
ཏུ་དེང་ཕྱིན་དག་པ་འོག་མིན་གྱི་ཞིང་དུ་ལོངས་སྤྱོད་ངེས་པ་ལྔའི་ཕྲིན་ལས་མ་གཏོགས་
སྲིད་པར་སྐྱེ་བ་དངོས་ལེན་རྒྱུ་མིན། སྙིགས་སྤྱོད་ཀྱི་དུས་འདིར་བསྟན་པ་དང་འགྲོ་བ་
ལ་ཕན་པ་ཆེར་མི་འདུག
འོན་ཏེ་ངས་བྱིན་གྱིས་རླབས་པའི་སྐྱེས་བུ་ཞིག་ནམ་ཞིག་དབུས་ཕྱོགས་ནས་རྒྱབ་ལ་ཁུར་
བོ་འཁུར་བའི་སྤྲང་པོ་རེ་ཁྱོད་ཀྱི་སྒོ་དྲུང་དུ་ཐོན་འོང་ན། ཁྱོད་ཀྱི་གབ་སྦས་དང་སྐུ་ངལ་
མེད་པར་ཕ་ནོར་བུ་ལག་ཏུ་འཕྲོད་ངེས་ཀྱིས་དང་སྔ་འགྱུར་གྱི་བསྟན་པ་ལ་ཕན་ཅུང་ཟད་
རེ་ཐོག་ཤས་ཆེ་ཞེས་ཞལ་ཆེམས་ཡོད་པས། ཁྱེད་ངའི་རྩ་བའི་བླ་མའི་ཕྲིན་ལས་ཀྱི་སྤྲུལ་
བ་འཁྲུལ་མེད་ཡིན་གསུངས་ཏེ་ཁྲི་ཞིག་བརྒྱབ་ནས་བཞུགས་སུ་བཅུག་སྟེ་དྲང་བ་དྲངས་
ཏེ་ཨོ་རྒྱན་འཇིགས་མེད་ཆོས་ཀྱི་དབང་བོའི་ཡང་སྤྲུལ་འཁྲུལ་མེད་ཉིད་དུ་ངོས་འཛིན་
གནང་བའོ།། དེ་ནས་བཟུང་ནང་ཐུགས་ཀྱི་སྲས་གཅིག་པུ་ཡིན་པར་དགོངས་ཏེ་བརྩེ་བ་
-13 -

རྣམ་ཐར་པདྨའི་ཕྲེང་བ།
ཆེན་པོས་རྗེས་སུ་བཟུང་སྟེ་བསྐྱངས་པ་དང་། ཁོང་གིས་ཀྱང་མཉེས་པ་གསུམ་གྱིས་
ཐུགས་ཟིན་པར་བྱས་པ་དང་། དཔལ་སྤྲུལ་འཇིགས་མེད་ཆོས་ཀྱི་དབང་བོ་དང་འཇམ་
མགོན་མི་ཕམ་ཟུང་གི་ལེགས་བཤད་ཡོངས་ཀྱི་དབང་ལུང་ཁྲིད་ཀྱི་གདམས་པ་བུམ་པ་
གང་བྱོས་ཀྱི་ཚུལ་དུ་བསྩལ་བ་དང་།གཞན་ཡང་། ཀུན་མཁྱེན་ཆེན་པོའི་མཛོད་བདུན་
དང་སྐོར་གསུམ་སོགས་ཀྱི་ཆོས་ཚན་དང་། ཡོན་ཏན་མཛོད་རྩ་འགྲེལ།ཐེག་ཆེན་ཚུལ་
འཇུག སྣང་བ་ལྷ་སྒྲུབ། རྒྱུད་རྒྱལ་གསང་བ་སྙིང་བོའི་སྐོར་གྱི་ཁྲིད་ལུང་དུ་མར་དང་།
དཔལ་དུས་ཀྱི་འཁོར་ལོ་དང་ཡི་དམ་བསྒྲུབ་པ་བཀའ་བརྒྱད་དག་གི་དབང་ལུང་མང་དུ་
གསུངས་ཏེ་ད་ནི་བླ་རྒན་ངའི་ཕ་ནོར་བུ་ལག་ཏུ་འཕྲོད་སོང་བས་བསམ་པ་ཐམས་ཅད་
གྲུབ་སོང་། ཕྱིན་ཆད་བསྟན་འགྲོ་སྤྱི་དང་ཁྱད་པར་དུ་སྔ་འགྱུར་གྱི་བསྟན་པ་རིན་པོ་ཆེ་
ལ་ཞབས་ཞུ་གང་སྒྲུབས་ཀྱིས། ལྷག་ཏུ་སྔགས་ཕྱོགས་ལ་པདྨ་སཾ་བྷ་ཝ་དང་བི་མ་ལ།
སངས་རྒྱས་གསང་བ།བཻ་རོ་ཙ་ན།རྨ་གཉགས་གནུབས་ཟུར། ཀུན་མཁྱེན་རོང་ཀློང་དང་
འཇིགས་གླིང་ཡབ་སྲས། འཇམ་མགོན་མི་ཕམ་པ་སོགས་སྔ་ཕྱིར་བྱོན་པའི་མཁས་
དབང་དག་གིས་འཆད་ཉན་རྒྱ་ཆེར་འདུག་པས་རང་རང་གིས་ཉམས་ལེན་མ་ནུས་པ་ལ
ས་ཆོས་ཀྱི་ཕོངས་པ་སུ་ལའང་མི་འདུག
དེས་ན་མདོ་ཕྱོགས་ནས་མི་ཕམ་པའི་གསུང་རྣམས་ལས་གཞུང་དང་འཆད་ཉན་རྒྱ་
ཆེར་སྔ་འགྱུར་བ་ལ་མི་འདུག་པས་མདོ་ཕྱོགས་ལ་འཆད་ཉན་རེ་བགྱིད་ཐུབ་ན་་་་་
འགྱུར་བའི་བསྟན་པ་ལ་ཕན་པ་ཆེན་པོ་འདུག་པས་ཐུགས་ལ་འཇགས་པར་གྱིས་་་་་
གསུངས་པ་དང་། ཁོང་འདས་ལ་ཉེ་བའི་སྐབས་སུ་ཁོང་གི་རྒྱལ་ཚབ་ཏུ་མངའ་གསོལ་
མཛད་དེ་འཁོར་ཚོགས་རྒྱུ་སྐར་གྱི་ཁྲོད་དུ་སྲས་ཀྱི་ཐུ་བོ་ཟླ་བ་གཅིག་པུ་ལྟ་བུར་གཙིགས་
སུ་བཟུང་བའོ།། ཚུལ་འདི་ནི། ལྟ་གྲུབ་ཤན་འབྱེད་ལས།
ཚུལ་འདི་མཚུངས་མེད་བཤེས་གཉེན་དེས།།
-14 -

བོད་སྤྲུལ་མདོ་སྔགས་བསྟན་པའི་ཉི་མ།
ཞལ་ནས་སྙན་དུ་བརྒྱུད་པ་ཡི།།
མན་ངག་གཞན་ལ་མ་སྤེལ་བའི།།
ཁོ་བོ་ཅག་གི་སྐལ་བ་བྱས།།
ཞེས་དང་།
གསན་གསན་གྲུབ་གྲུབ་མང་ཡང་མཁྱེན་ཚོད་ཅིག་མ་རེད།།
འདི་དོན་མངོན་པར་རྟོགས་པའི་སྐལ་ལྡན་དེ་སྐྱིད་དོ། །
སྔ་འགྱུར་རིག་འཛིན་བརྒྱུད་པའི་བཀའ་དྲིན་དེ་དྲན་བྱུང་།།
དྲིན་ལྡན་དཔལ་ལྡན་བླ་མ་ཐུགས་རྗེ་རེ་ཆེའོ།།
ཞེས་གསུངས་པ་ལྟར་ཁོ་ནའོ།།
སྤྱིར་དཔལ་སྤྲུལ་རིན་པོ་ཆེའི་སྐུ་སྤྲུལ་ཨ་མདོའི་དགེ་བཤེས། གསུང་སྤྲུལ་གཙོའི་དཔལ་
སྤྲུལ།ཐུགས་སྤྲུལ་ནམ་མཁའ་འཇིགས་མེད།ཡོན་ཏན་གྱི་སྤྲུལ་སྐུ་གསུང་རབ།ཕྲིན་ལས་
ཀྱི་སྤྲུལ་སྐུ་བོད་སྤྲུལ་མདོ་སྔགས་བསྟན་པའི་ཉི་མ་ཞེས་གྲགས་པ་དང་། མཁན་ཀུན་
དཔལ་གྱིས་ཁྲག་འཐུང་བདུད་འཇོམས་གླིང་བའི་སྲས་དཔལ་སྤྲུལ་ནམ་མཁའ་འཇིགས་
མེད་ཐུན་མིན་མན་ངག་སྟོན་པའི་བླ་མ་ཉིད་དུ་བསྟེན་ན་གསུངས་མོད། རང་ངོ་ནས་
ངེས་པ་དོན་གྱི་རྣལ་འབྱོར་ཆེན་པོར་ཡིན་མོད། འོན་ཏེ་སྣང་ཚུལ་ངོར་སྤྱོད་པ་ཅུང་རྩིང་
པའི་རྣམ་པ་མཛད་པས་བསྟན་པའི་མིག་ལྟོས་ལ་ཅུང་མི་མཛེས་སྙམ་སྟེ་བླ་མ་ལ། གཙང་
བ་གྲུབ་ཆེན་བྱམས་པ་ཆོས་འཛིན་བསྟེན་ན་ལེགས་སམ་ཞུས་ཚེ། ཁོང་གིས་རིགས་
གསུངས་པ་དང༌། རྨ་ཀླུང་འབྲི་ངོམ་དུ་རྒྱ་སྤྲུལ་པདྨ་མདོ་སྔགས་བསྟན་འཛིན་་་་
ཞལ་སློབ། གྲུབ་ཆེན་ས་ར་ཧ་པ་དང་ཁྱུང་ལུང་རུས་པ་ཟུང་དང་ཞལ་གཉིས་སུ་མེད་པའི་
གཙང་བ་གྲུབ་ཆེན་བྱམས་པ་ཆོས་འཛིན་གྱི་ཞལ་ཟིན་པར་བྱས་ཏེ། གནམ་ཆོས་ཀྱི་ཁྲིད་
ཁ་དང་རྩ་རླུང་སོགས་ཀྱི་གདམས་པ་མནོས་པའོ།། རབ་བྱུང་བཅུ་དྲུག་པའི་ཆུ་ལུག་ལོ་
-15

རྣམ་ཐར་པདྨའི་ཕྲེང་བ།
ལ་སྐྱབས་རྗེ་བླ་མ་དམ་པ་ཀུན་བཟང་དཔལ་ལྡན་གཟུགས་སྐུ་ཆོས་ཀྱི་དབྱིངས་སུ་
བསྡུས་པ་ནས་བླ་མའི་ཐུགས་བཀོད་བཞིན་དུ། དགེ་གོང་དགོན་དུ་བསྟན་དགོན་གྱི་
ཐུགས་འགན་ཡོངས་སུ་བཞེས་ཏེ་གདུལ་བྱའི་རེ་བ་ཆོས་བཞིན་དུ་བསྐངས་ཏེ་བཞུགས་
པ་དང་།ཞོར་དུ་རྫ་རྒྱལ་དགོན་དུ་མཚམས་སྤྲུལ་པདྨ་ཀུན་བཟང་། ཀ་ཐོག་དགོན་དུ་
མཁན་ཆེན་ལེགས་བཤད་འབྱོར་ལྡན་སོགས་མཚན་ཉིད་ལྡན་པའི་བཤེས་གཉེན་དེ་
དག་གི་མདུན་ནས། ཀུན་མཁྱེན་ཆེན་པོའི་མཛོད་བདུན། ཁྲིད་ཡིག་ཡེ་ཤེས་བླ་མ།
སྙིང་ཏིག་ཡ་བཞི།བཀའ་དགོངས་ཕུར་གསུམ། ཟབ་མོ་གཅོད་ཀྱི་གདམས་པ་སོགས་
དབང་ལུང་མང་དུ་ནོད་དེ་མཁས་གྲུབ་གཉིས་ལྡན་གྱི་མཛད་སྤྱོད་བདག་གིར་བཞེས་སོ
རྫོང་སར་དགོན་གྱི་མཁྱེན་བརྩེ་འཇམ་དབྱངས་ཆོས་ཀྱི་བློ་གྲོས་དང་། ལྕང་མའི་མཁན་
ཆེན་ཐུབ་དགའ་སོགས་ལ་མཇལ་འཕྲད་གནང་སྟེ་ཆོས་ཀྱི་བགྲོ་གླེང་བྱས་ནས་ཐུགས་
བཞེད་གཅིག་ཏུ་མཐུན། དཔལ་སྤྲུལ་འཇིགས་མེད་ཆོས་ཀྱི་དབང་བོའི་སྒྲུབ་གནས་
གདན་ས་དཀར་ཆུང་རི་ཁྲོད་ནས་སྐུ་མཚམས་ལ་བཞུགས་སྐབས་སུ། གཟིམས་ལམ་
དུ་རྒྱལ་ཚབ་མ་ཕམ་མགོན་པོའི་ཞལ་གཟིགས་ཏེ་ཕྱག་གཉིས་སུ་མེ་ལོང་གཉིས་བསྣམས་
པར་ཤེར་ཕྱིན་མངོན་རྟོགས་རྒྱན་གྱི་རྩ་འགྲེལ་སོ་སོར་གསལ་བར་གཟིགས་ནས་རྒྱན་གྱི་
སྦས་དོན་མཐར་ཕྱིན་པ་ཐུགས་ངེས་སུ་འཁྲུངས་པའི་ཉམས་ཀྱི་སྣང་བ་བྱུང་བ་དང༌
དེའི་ཕྱིས་སུ་ཤེར་ཕྱིན་མངོན་རྟོགས་རྒྱན་རྩ་བ་ཁ་ཏོན་དང་ཉམས་བཞེས་ཀྱི་མཐིལ་
མཛད་ཅིང་འཁོར་སློབ་ཁ་ཤས་ལ་འཆད་ཉན་བྱེད་སྐབས་ཤིག་ལ། སླར་ཡང་།གཟིམས་
ལམ་དུ་རྒྱལ་ཚབ་མ་ཕམ་པའི་ཞལ་གཟིགས་ནས་གླེགས་བམ་པོ་ཏི་ཞིག་གནང་བ་དང་
དེ་ནས་བཟུང་མངོན་རྟོགས་རྒྱན་གྱི་དངོས་ཤུགས་གང་ལའང་མི་གོ་བ་མེད་ཅེས་་་་་
འཁོར་གྱི་ཁྲོད་དུ་མི་འཇིགས་སེང་གེའི་གད་རྒྱངས་བསྒྲགས། རྒྱན་གྱི་དགོངས་དོན་
11
མཐར་ཕྱིན་པ་ཐུགས་ངེས་སུ་འཁྲུངས་ཏེ་དོན་འགྲེལ་དང་ཚིག་འགྲེལ་མ་ཕམ་རྣམ་་་་
-16 -

བོད་སྤྲུལ་མདོ་སྔགས་བསྟན་པའི་ཉི་མ།
གཉིས་དཔེ་གཟིགས་ཀྱི་སྤྲོས་པ་དོར་ནས་ཐུགས་ཐོག་གིས་ལྗགས་རྩོམ་མཛད་པ་ནི་་
སློབ་ཚོགས་ཡོངས་ལ་གསལ་བའོ།། རྒྱན་འགྲེལ་མ་ཕམ་ཞལ་ལུང་གི་ཡི་གེ་བ་ནི་བོད་
པ་བླ་མས་བྱས་ཤིང་གནས་དེ་རུ་མཁན་རིན་པོ་ཆེ་པདྨ་ཆོས་དབྱིངས་ཁྱབ་བརྡལ་སོགས་
དེར་འདུས་ཀྱི་སློབ་ཚོགས་ཡོངས་ལ་འཆད་ཉན་རྒྱ་ཆེར་གནང་བ་དང་། རྒྱན་འགྲེལ་མ་
ཕམ་དགོངས་རྒྱན་ཕྱིས་རྫོགས་ཆེན་དུ་ཕེབས་སྐབས་ཤིག་ལ་རྩོམ་བཞིན་པ་ནི་ཨ་སྐྱོང་
བླ་མ་རྟོགས་ལྡན་བློ་གྲོས་རྒྱ་མཚོས་དངོས་སུ་གཟིགས་པ་དང་། དེའི་ཚུལ་ནི་འདི་ལྟར།
ཉིད་ཀྱི་མ་ཕམ་ཞལ་ལུང་དུ། །
བདག་ཀྱང་འདི་ནས་ཉིང་མཚམས་སྦྱར་མ་ཐག།
དགའ་ལྡན་ཞིང་གི་མགོན་པོ་མ་ཕམ་རྗེའི།།
ཞབས་རྡུལ་སྤྱི་བོར་ལེན་པའི་ལྷ་གྲལ་དེར།།
སླར་ཡང་སྐལ་མཉམ་ཆོས་ཀྱི་དཔལ་ཐོབ་ཤོག།
ཅེས་པའི་ཞལ་བཞེས་ཀྱི་དངོས་ཤུགས་དང་ཤེར་ཕྱིན་མ་ཕམ་ཞལ་ལུང་དུ་ལྟོས་་་་
དང་མང་དུ་བཤད་ཅི་ལ་དགོས། ལྕང་མ་རི་ཁྲོད་དུ་ཕེབས་ཏེ་བཱ་ཐུར་མཁན་ཆེན་
ཐུབ་དགའ་དང་མཇལ་འཕྲད་གནང་ནས་གསུང་གླེང་ཞིབ་པར་བགྱིས་ཏེ་ཕན་ཚུན་་་་
ཐུགས་དམ་གཅིག་འདྲིས་སུ་གྱུར་པ་དང་། ཕྱིས་སུ་མཁན་ཆེན་དམ་པ་དགོངས་པ་ཆོས་
དབྱིངས་སུ་བསྡུས་པའི་དགོངས་རྫོགས་ལའང་བྱོན། ཤར་རྒྱལ་བ་ཀ་ཐོག་རྡོ་རྗེ་གདན་
དུ་བྱོན་ཏེ་ངེས་ཤེས་རིན་པོ་ཆེ་སྒྲོན་མེ་དང་དབུ་མ་རྒྱན་གྱི་རྣམ་བཤད་འཇམ་དབྱངས་བླ་
མ་དགྱེས་པའི་ཞལ་ལུང་སོགས་ཁྲིད་དོ།། ཀོང་སྤྲུལ་པདྨ་དྲི་མེད་ལེགས་པའི་བློ་གྲོས་
ཀྱིས་གདན་ཞུས་ལྟར་དུ་ཞེ་ཆེན་བསྟན་གཉིས་དར་རྒྱས་གླིང་དུ་བྱོན་ཏེ། མཁན་ཐོབ་
གསེར་གྱི་ཁྲི་ལ་དབང་བསྒྱུར་ནས་བཤད་གྲྭ་བ་ལྔ་བཅུ་ལྷག་ལ་ལོ་ངོ་གསུམ་ཡས་མས་
སུ་ཀུན་མཁྱེན་རོང་ཀློང་རྣམ་གཉིས་དང་། ལྷག་ཏུ་འཇམ་མགོན་མི་ཕམ་པའི་ལེགས་
-17 -

རྣམ་ཐར་པདྨའི་ཕྲེང་བ།
བཤད་འོ་མའི་ཆུ་གཏེར་ཆེན་པོས་གདུལ་བྱ་སྐལ་ལྡན་རྣམས་ཀྱི་ཐུགས་རབ་ཏུ་སིམ་པར་
བྱས་ལ།ཁོང་གི་མདུན་ནས། བཀའ་བརྒྱུད་སྔགས་མཛོད་དང་མཛོད་བདུན་བཅས་ཀྱི་
ཁྲིད་ལུང་།ཡ་བཞིའི་དབང་ལུང་བཅས་གསན་པ་དང་། དེ་རུ་དབུ་མ་བཞི་བརྒྱ་བའི་
འགྲེལ་བ་ཀླུ་དབང་དགོངས་རྒྱན་བརྩམས་པ་དང་། སྔ་འགྱུར་གདན་ས་རྫོགས་ཆེན་
ཡང་དབེན་པདྨའི་ཐང་དུ་མཁན་ཆེན་པདྨ་ཚེ་དབང་ལྷུན་གྲུབ་ཀྱིས་གདན་ཞུས་ལྟར་དུ་
ཐེངས་འགའ་ཕེབས་ནས་རྗེ་ཉིད་ཀྱི་གསུང་ཆོས་གཙོ་བོར་གྱུར་པའི་ཆོས་འབྲེལ་མང་དུ་
གསུངས་སོ།། དེ་ནས་སླར་ཡང་དགེ་གོང་དགོན་དུ་ཕྱག་ཕེབས་ཏེ་གདུལ་བྱ་རྣམས་ལ་
དབང་ལུང་མན་ངག་གི་གདམས་པ་དང་འཆད་ཉན་གྱི་དུས་འདའ་ཞིང་། དགེ་གོང་དུ་
སྐྱ་ཞེས་པའི་གཟིམས་ཁང་དུ་བཞུགས་སྐབས་ལ། ཉིན་ཞིག་མཚན་མོའི་ཐུན་ཆ་གསུམ་
པའི་གཟིམས་ལམ་ལ། ཤར་ཕྱོགས་ནས་འཇའ་སྤྲིན་གྱི་ཕུང་པོ་རབ་ཏུ་འཁྲིགས་པའི་
དབུས་སུ་གླིང་བུའི་སྒྲ་སྙན་པར་བང་བང་དུ་གྲགས་པ་དང་། འཇའ་འོད་ཟེར་ཁྱིམ་ཞིག་
གདན་དུ་བྱས་པའི་བླ་མ་གཟན་དཀར་བོ་མནབས་ལ་རལ་བའི་ལྕང་ལོ་སྟོད་དུ་ཁེབས་
ཤིང་། རྩེ་ཕྲན་ནམ་གླེགས་བམ་རྡོ་རྗེའི་གདངས་ཀ་བྱས་ལ། ཕྱག་གཉིས་རྡོ་རྗེའི་ཕྱག་
རྒྱ་དང་སྤྱན་གྱིས་ནམ་མཁར་ལ་ལྟ་སྟངས་དང་བཅས་ཞལ་ནས། ང་རྡོ་བླ་འཇིགས་
མེད་སྐལ་བཟང་ཡིན། ཁྱོད་ཀྱི་ད་དུང་ལྟ་བའི་བདར་ཤ་གཅོད་དགོས་པའི་ཉིད་ཀྱི་ཚེ་
རབས་སྔོན་གྱི་བླ་མ་ད་ལྟ་སྨད་ཕྱོགས་སུ་བཞུགས་ཡོད་པས་དེ་རུ་སོང་དང་བཞེད་དོན་
འགྲུབ་འོང་གསུངས་ནས། འདི་ལྟར། །
ཡེ་གཞི་ཀ་དག་གི་རང་མདངས།།
ལྷུན་གྲུབ་འོད་གསལ་གྱི་སྣང་བ།།
སྐུ་དང་ཡེ་ཤེས་ཀྱི་ཚོམ་བུ།།
གཉིས་མེད་ཡེ་གྲོལ་གྱི་ལྟ་བ།།
-18

བོད་སྤྲུལ་མདོ་སྔགས་བསྟན་པའི་ཉི་མ།
ཞེས་དེ་ལྟར་རྫོགས་པ་ཆེན་པོའི་མན་ངག་ཚིགས་སུ་བཅད་པ་ཞིག་དབྱངས་སུ་གྱེར་ནས་
མི་སྣང་བར་གྱུར། དེ་མ་ཐག་གཉིད་ལས་སད་སྐབས་སུ་བརྗོད་མི་ཤེས་པའི་དགའ་དད་
གཉིས་སུ་མི་ཕྱེད་པའི་ཉམས་སྣང་བདེ་འབོལ་ལེ་ཞིག་གི་ངང་དུ། སྔོན་དཔལ་སྤྲུལ་རིན་
པོ་ཆེས་ཟབ་མོའི་དོགས་སེལ་ཞིག་རྡོ་བླ་འཇིགས་མེད་སྐལ་བཟང་ལ་ཞུས་པས།
འདིའི་དོན་སྐྱེ་བ་རྗེས་མར་རང་ཅག་གཉིས་འཕྲད་པའི་རྟེན་འབྲེལ་དུ་བཞག་པ་རྣམས་་་་
གཟིགས་ནས་རྡོ་བླ་འཇིགས་མེད་སྐལ་བཟང་ལ་སྔོན་ནས་འབྲེལ་བ་ཟབ་པས་
འདིར་ཁོང་གི་རྣམ་སྤྲུལ། ཨ་འཛོམས་འབྲུག་པ་རིན་པོ་ཆེའི་དངོས་སློབ། གྲུབ་པའི་ཁྱུ་
མཆོག་བྱ་བྲལ་ཆོས་དབྱིངས་རང་གྲོལ་ཞལ་བཞུགས་པ་མཁྱེན་ནས། ད་ལྟ་ཐོན་དགོས་
སྣང་དང་སྡོད་མི་ཚུགས་པ་ལྟར་བྱུང་སྟེ་ཕྱི་ཉིན་ནས་མདུན་གཡོག་འཇའ་བ་ལ་སྟ་གོན་
བྱེད་དུ་བཅུག་པ་དང་།རབ་བྱུང་བཅུ་དྲུག་པའི་མེ་ཕག་ལོ་ཡས་མས་ཤིག་ལ། འགོ་ཚའི་
ག་དར། པདྨ་རྒྱལ་མཚན། རྒྱལ་ཏོག་འཇའ་བ། ཨ་རྡོ་བཅས་སྐུ་འཁོར་འགའ་དང་ལྷན་
དུ་རྫ་སྟོད་ནས་རྡ་ཁོག ཉི་སྟོད་ནས་ཉི་ཁོག་བརྒྱུད་དེ་གསེར་ཁོག་ཏུ་ཞབས་ཀྱིས་
བཅགས་ཏེ། གསེར་སྨད་ཆོས་སྒར་གྱི་ཐག་ཉེ་སར་འབྱོར་སྐབས་ཡུལ་མི་རྣམས་ཀྱིས་ག་
ནས་འོང་གར་འགྲོ་ཟེར་བར། ང་ཚོ་གཡུ་ཁོག་བླ་མའི་མདུན་དུ་འགྲོ་རྒྱུ་ཡིན་གསུངས་
པ་དང༌། ཁྱེད་རྣམས་ས་ཐག་རིང་པོ་ནས་ཕེབས་པ་འདྲ་བས་སྙིང་རྗེ་བླ་མ་ལ་མཇལ་
ཐུབ་རྒྱུ་མ་རེད་ཟེར་བ་ཤ་སྟག་བྱུང་བ་དང་། རྒན་པོ་ག་དར་གྱིས་ཕོ་རང་ལ་ཡིད་ཚོད་
མེད་ནས་བྱང་ལ་འབྲོང་བདའ་ཟེར་བ་འདྲ་བླ་མ་ལ་མཇལ་ཁ་ཐོབ་པ་མ་རེད་ཟེར་ནས་
ཁོང་ལ་ལས་འགྱེད་བཏང་།དེ་ནས་རྒྱའུ་མདའ་ཟེར་བའི་ཕར་ཁའི་ལུང་བའི་ཁར་བུད་
ནས་ཕར་ཅུང་ཟད་སོང་བ་དང་།ཉི་མའི་གུང་ཡོལ་ཙམ་ན་ཡག་ཡི་ཏེའུ་ལེ་གཉན་པོ་རུ་
སླེབས་ནས་ཆོས་སྒར་གྱི་ཉེ་འགྲམ་དུ་སྒར་བརྒྱབ། ཁོང་རིན་པོ་ཆེ་ཆིབས་སྒ་ལ་སྐུ་རྒྱབ་
བརྟེན་ནས་ངལ་བསོ་བྱས་ཏེ་བཞུགས།ཞབས་གྲྭ་བ་རྣམས་ཀྱིས་ཐབ་ཆས་ཟིན་ཙམ་ན།།
-19 -

རྣམ་ཐར་པདྨའི་ཕྲེང་བ།
གྲྭ་བ་ཞིག་གསོ་ཐབ་རྩར་འོང་ནས་རྒྱལ་ཏོག་འཇའ་བ་ལ། ཁྱེད་རྣམས་གང་ནས་འོང་
སུ་ཡིན་ཞེས་དྲིས་མོད་ཁོས་ཚིག་ལན་ལེགས་པོ་མ་བཏབ། དེ་ནས་ཁོང་གི་མདུན་ལ་
འོང་ནས་བླ་མ་སུ་ཡིན་ག་ནས་ཕེབས་ཟེར་བ་ལ། ཁོང་གིས་བོད་སྤྲུལ་ཟེར་བ་ཡིན་
ཞེས་གསུངས་ཙམ་ལས་དོན་འདྲི་དགའ་ཅན་ཞིག་རེད་སྙམ་ནས་ཞིབ་པར་མ་བཤད་
གསུངས། གྲྭ་བ་དེས་ཁྱེད་རྣམས་ཀྱིས་ལེགས་པོར་མི་བཤད་མོད་བླ་མའི་མཁྱེན་འདུག་
ཟེར་ནས་སོང་། དེ་མ་ཐག་དགེ་རྩེ་གྲྭ་ལག་དགོན་གྱི་ཚུལ་ཁྲིམས་འོད་ཟེར་སོགས་གྲྭ་
བདུན་བརྒྱད་ཙམ་ཁོང་གི་མདུན་ལ་ཡོང་ནས། བླ་མ་སང་གིས་གསུངས་ན། ཁྱེད་བོད་
སྤྲུལ་ཞུ་བ་དེ་ལྷ་སའི་སྐུ་གྲགས་ཀུན་བཟང་རྩེ་ནས་བླུས་པའི་རྫོགས་ཆེན་པོད་སྤྲུལ་ཡིན་
ནམ། མཁན་ཐུབ་སྙན་ལ་རྩོད་པ་བྱེད་མཁན་རྫ་སྟོད་ན་བཞུགས་པའི་པོད་སྤྲུལ་ཡིན་
དྲིས་ཤོག་གསུངས་བྱུང་ཞུས་པར། ཁོང་གིས་མཁན་ཐུབ་སྙན་ཚང་ལ་སྙན་ངག་གི་ཚིག་
རྒྱན་ཞིག་གི་སྐོར་ལ་ཞུ་ཡིག་ཕུལ་མཁན་བོད་སྤྲུལ་ཡིན་ཞེས་གསུངས་ཚེ་གྲྭ་བ་རྣམས་
ཕྱིར་ལོག འཇའ་བ་དང་ག་དར་གཉིས་ཀྱི་གདོང་ཅུང་ཟད་ཡར་བཏེག་སོང་ཞེས་ཞལ་
རྩེད་གནང་། དེ་ནས་ཁོང་དཔོན་སློབ་གསོལ་ཇ་བཞེས་བཞིན་པར། ཆོས་སྒར་གྱི་གྲྭ་བ་
ཉི་ཤུ་ཙམ་སླེབས་ནས་བླ་མ་ཚང་གིས་ད་ལྟ་ཕེབས་ཤོག སྐུ་ཆས་དང་རྟ་དྲེལ་རྣམས་ཀྱི་
འགན་ང་ཚོ་ལོངས་གསུང་ཟེར་བ་ལ། དེར་མྱུར་དུ་ཕེབས་དགོས་རྟེན་འབྲེལ་ཡོད་
གསུངས་པ་དང་། དེར་ཁོང་གིས་སྐུ་ཆིངས་ལྷོད་ལྷོད་བྱས་ཏེ་བྱ་སྒོང་འདྲ་བའི་དམ་
བཅིལ་ལེ་བ་ཞིག་བྱས་ན་རིག་ངོ་ལེགས་པོ་མི་འོང་བས་ལུས་སེམས་ལྷོད་པོ་དགོས་
ཞེས་ཞལ་མཚར་གནང་བཞིན་དུ་ཕེབས། དེར་དགེ་འདུན་པ་ཡོངས་ཀྱི་སེར་ཕྲེང་
གིས་བསུས་པ་དང་། བྱ་བྲལ་རིན་པོ་ཆེས་ཀྱང་དེ་རིང་སྐྱེས་བུ་དམ་པ་ཞིག་བྱོན་པ་
ཡིན་གསུངས་ནས་བསུ་བ་ལ་བྱོན་ཏེ་ཐུགས་དགྱེས་ཚོར་དཔག་མེད་སྒོས་མཇལ་
འཕྲད་གནང་སྟེ། གཟིམ་ཁང་དུ་གདན་འཇགས་ཞུས་ནས་ཞལ་བརྡ་མང་དུ་གནང་
-20 -

བོད་སྤྲུལ་མདོ་སྔགས་བསྟན་པའི་ཉི་མ།
ཏེ་ཕན་ཚུན་ཐུགས་ཀློང་དབྱེར་མེད་དུ་གྱུར་པ་དང་། བླ་མ་རང་རྡོ་བླ་འཇིགས་མེད་སྐལ་
བཟང་དང་ཁྱེད་རྫོགས་ཆེན་དཔལ་སྤྲུལ་ཡིན་པ་སོགས་སྔོན་ནས་རྗེས་སུ་དྲན་པའི་བག་
ཆགས་མ་རྨད་པ་མང་དུ་གསུངས་ཏེ། གཡུ་ཁོག་བླ་མས། ཨ་ལེ་རྡོ་བླ་འཇིགས་མེད་
སྐལ་བཟང་གི་མདུན་ལ། དཔལ་སྤྲུལ་སང་ཐེངས་ག་ཚོད་ཕེབས་ཁྱེད་ལ་དྲན་རྒྱུ་འདྲ་ཨེ་
ཡོད་ཅེས་གསུངས་ཚེ། ཁོང་གིས་རྒྱལ་སྲས་གཞན་ཕན་མཐའ་ཡས་སྐུ་གཤེགས་རྗེས།
དཔལ་སྤྲུལ་ཚང་ལ་དཀའ་གནད་ཞུ་ས་མེད་སྟབས་རྡོ་བླ་འཇིགས་མེད་སྐལ་བཟང་
མདུན་ལ་དཀའ་གནད་ཞུ་སར་ཐེངས་ཁ་ཤས་ཕེབས་རབས་ཐོས་ན་ཐེངས་ག་ཚོད་འོང་
འདུག་བླ་མ་ཚང་གིས་ཐུགས་ལ་དྲན་རྒྱུ་ཨེ་འདུག་ཅེས་ཞུས་པ་ལ། ཡ་ཡ་དེ་སྐྱུར་ཞོག་
ངེད་གཉིས་གཞན་ཞིག་བཤད་གསུངས་ནས་ཉིན་ཁ་ཤས་ལ། རྣམ་པ་གཉིས་ཀྱིས་སུ་
ལའང་མཇལ་ཁ་མ་གནང་བར་ཉིན་མཚན་མེད་པར་མན་ངག་གི་ཐུགས་དམ་བསྲེས་
ཤིང་ཉམས་རྟོགས་ཀྱི་རྟོགས་པ་འབུལ་བ། གོལ་ཤོར་གྱི་བགྲོ་གླེང་གནང་སྟེ་བཞུགས་
པ་ཡིན་ཞེས་གཙང་ར་ཧོར་མཁན་ཐུབ་བསྟན་མཆོག་གི་ཟིན་བྲིས་བཞིན་བྲིས་སོ།
ཉིན་ཞིག་ཁྱེད་རྫ་བོད་པ་སྤྲུལ་སྐུ་མཁས་པ་ཆེན་པོ་ཡིན་པས་སྟོང་བ་ཉིད་ཤོད་དང་
གསུངས་པས།དེར་ཁོང་གིས་མདོ་ཚིག་བཞི་དང་དབུ་མའི་འཆར་རིམ་བཞི་བཅས་སྟོང་
ཉིད་བཞི་སྦྱོར་གྱིས་སྤྲོས་མཐའ་བཞི་སེལ་ཚུལ་སོགས། ལྟ་གྲུབ་ལས།
སྟོང་ཉིད་བཞི་སྦྱོར་དགོངས་དོན་བཞིན།།
སྤྲོས་མཐའ་བཞི་བྲལ་ལྟ་རིམ་བཞི།
རིམ་དང་ཅིག་ཆར་རྫོགས་ཚུལ་ལགས།།
གཟུགས་ཉིད་སྟོང་ཕྱིར་ཡོད་མཐའ་བྲལ།།
སྣང་བ་སྟོང་པ་ཆེན་པོར་གནས།།
སྟོང་བཞིན་སྣང་ཕྱིར་མེད་མཐའ་བྲལ།།
-21 -

རྣམ་ཐར་པདྨའི་ཕྲེང་བ།
སྟོང་བ་རྟེན་འབྱུང་ཆེན་པོར་ཤར།།
ཐ་དད་མིན་ཕྱིར་གཉིས་ཡིན་བྲལ།།
སྟོང་དང་རྟེན་འབྱུང་ཟུང་འཇུག་ཆེ།།
སྣང་སྟོང་མཉམ་ཕྱིར་གཉིས་མིན་བྲལ།།
མཉམ་ཉིད་མཐའ་བྲལ་ཨེ་མ་ཧོ།།
ཞེས་པའི་བརྗོད་དོན་ལྟར་གསུངས་པ་དང༌། ཁོང་གིས་ཨ་ཧ་ཧ་རྒྱལ་བས་ཀྱང་།
འདི་དོན་བརྗོད་ལ་རྒྱལ་བས་ལྡགས་ཀྱང་སྡུག།
ཞེས་གསུངས་མོད་མཁས་པའི་ཞལ་དུ་སོང་ཚེ་སྟོང་ཉིད་ཀྱང་བརྗོད་བྱ་གྱུར་འདུག་་་
ཅེས་ཞལ་མཚར་གནང་བའོ།། ཁོང་གི་མདུན་ནས་ཁྲིད་ཡིག་ཡེ་ཤེས་བླ་མ་དང་བླ་མ་
ཡང་ཏིག་ཡིད་བཞིན་ནོར་བུ་བཅས་ཀྱི་ཁྲིད་ལུང་དང་། ལེ་ལོ་ཅན་འབད་མེད་དུ་གྲོལ་
བ་ཀ་དག་ཁྲེགས་ཆོད་ཀྱི་ལྟ་བ་དང་། བརྩོན་འགྲུས་ཅན་འབད་བཅས་སུ་གྲོལ་བ་
ལྷུན་གྲུབ་ཐོད་རྒལ་གྱི་ལྟ་བ་ཉམས་ལེན་ཆ་ཚང་བ་རིག་པ་རྗེན་གཅེར་གྱི་ཚུལ་དུ་་་
བསྩལ་བ་དང་། ཨོ་རྒྱན་འཇིགས་མེད་ཆོས་ཀྱི་དབང་བོའི་ཡང་སྤྲུལ་འཁྲུལ་མེད་དུ་
དབུགས་དབྱུང་ཞིང་སྔ་འགྱུར་བསྟན་པའི་བདག་པོ་དང་ཁོང་གི་རྒྱལ་ཚབ་ཏུ་དབང་་་་
བསྐུར་བའོ། ངས་མན་ངག་རྫོགས་པ་ཆེན་པོ་རིག་པ་ཅར་ཕོག་གི་ཚུལ་དུ་ཁྲིད་ཁ་
བཏབ་ཚེ་སེམས་མེད་ས་རྡོ་ཡིན་ཡང་རིག་པ་གཏད་ན་འོད་གསལ་གྱི་རྣམ་ལྡན་་་་་
བསྒྱུར་ཐུབ་ཞེས་བརྗོད་ན་མི་ཆོག་པ་མེད་མོད། འོན་ཀྱང་། ལུས་དམན་པ་འགའ་ཞིག་
རྟེན་མི་ལུས་རིན་ཆེན། རྐྱེན་དགེ་བའི་བཤེས་གཉེན། གཞི་བདེ་གཤེགས་རྒྱུད་ལྡན་
ཡིན་ཡང་སེམས་ངོ་མི་འཕྲོད་པ་འགའ་རེ་ཡོད་པས་ན། ཁྱེད་ཀྱི་སྤྱི་དོན་འོད་གསལ་
སྙིང་བོ་དང་། ངེས་ཤེས་རིན་པོ་ཆེ་སྒྲོན་མེ། དབུ་མ་རྒྱན་གྱི་རྣམ་བཤད་འཇམ་དབྱངས་
བླ་མ་དགྱེས་པའི་ཞལ་ལུང་བཅས་སྟོང་ཉིད་བརྗོད་བྱར་གྱུར་པའི་ཆོས་དེ་དག་ཁྲིད་
-22 -

བོད་སྤྲུལ་མདོ་སྔགས་བསྟན་པའི་ཉི་མ།
དགོས་ཞེས་གསུངས་ནས་སྒར་སྤྱི་ལ་ཁྲིད་པ་དང་། བྱ་བྲལ་རིན་པོ་ཆེ་ལ་ཡང་དབང་
ལུང་འགའ་ཕུལ་ཏེ་ཕན་ཚུན་བླ་སློབ་ཏུ་གྱུར་པ་དང་། དེ་ག་རུ་བདེ་གཤེགས་སྟོང་
ཐུན་བརྩམས་པ་དང་། དེ་ནས་སླར་ཡང་རྫ་སྟོད་དུ་ཆིབས་ཞལ་བསྐྱོད་པ་དང་།
དེ་ཉིན་ཁོང་རྣམ་གཉིས་འབྲལ་མི་ཕོད་ངང་དུ་སྤྱན་ཆབ་བསིལ་བཞིན་གསེར་ཞལ་གྱེས་
སོ།། ཁོང་གི་ཁྱད་དུ་འཕགས་པའི་རྣམ་དཔྱོད་ལ་བྱ་བྲལ་རིན་པོ་ཆེས་བསྔགས་བརྗོད་
ཀྱི་མེ་ཏོག་ལན་གྲངས་མང་པོར་ཕུལ་ཏེ།སྔགས་ལ་མི་ཕམ་མཁས་ཀྱི་མདོ་ཕྱོགས་ལ་ཁྱད་
ཡོད་ཚོད་མི་འདུག་པས་ཁོང་རྣམ་གཉིས་དུས་ཐོག་གཅིག་ཏུ་བྱོན་ན་སྔ་འགྱུར་གྱི་བསྟན་
པ་ལ་སྟག་སྤུ་ཞིག་འཛུགས་ངེས་མོད། འོན་ཏེ། སྔ་འགྱུར་གྱི་ཁ་རྗེ་ཁ་ཕོར་དུ་ཆུད་མ་
སོང་བ་ཕངས་ཞེས་ཡང་ཡང་གསུངས་པ་དང་། མཁན་རིན་པོ་ཆེ་པདྨ་ཆོས་དབྱིངས་
ཁྱབ་བརྡལ་མཆོག་ལ་ཡང་།རང་ལུགས་རྨ་མེད་པར་ཞིག་འཛིན་པར་འདོད་ན་རྫ་བོད་པ་
སྤྲུལ་སྐུ་ལྟ་བུའི་མཁས་པ་ད་ལྟ་ཡོད་ཚོད་མི་འདུག་པས་དེ་རུ་སོང་ཞེས་ཆེད་མངགས་
མཛད་པ་ལྟ་བུ་དང་།དེ་ནས་དགེ་གོང་དགོན་དུ་ཡར་བྱོན་ནས་སྔར་བཞིན་ལུང་རྟོགས་ཀྱི་
བསྟན་པ་ལ་ཞབས་ཞུ་བྱས་ཏེ་བཞུགས་སྐབས་སུ། བཱ་ཐུར་མཁན་ཆེན་ཐུབ་དགའི་སྒར་
གྱི་སྐྱབས་རྗེ་ཡིད་བཞིན་ནོར་བུ་འཇིགས་མེད་ཕུན་ཚོགས་འབྱུང་གནས་གཙོའི་འདུས་་་་
གྲྭ་ཡོངས་བྱོན་ནས་སྙིང་ཏིག་ཡ་བཞི་དང་དུས་འཁོར་དབང་ཆེན་རྣམས་གསུངས་ཏེ་་་
འཁོར་ཚོགས་ཀྱི་རེ་བ་བསྐངས་པ་དང་། མཁན་རིན་པོ་ཆེ་པདྨ་ཆོས་དབྱིངས་ཁྱབ་
བརྡལ་གཙོའི་འཁོར་སློབ་ཁ་ཤས་ལ་ཁྲིད་ཡིག་ཡེ་ཤེས་བླ་མ་དང་རྟོགས་ལྡན་རྒན་་་་
པོ། ཚིག་གསུམ་གནད་བརྡེག་བཅས་དམར་ཁྲིད་དུ་གསུངས་སོ།། དཀར་ཐོག་
ཅིག་ལ་བྱོན་སྐབས་ས་ལྟ་གྲུབ་ཀྱི་ས་བཅད་དང་ཁྱིམ་ཚང་ཞིག་ལ་རིམ་གྲོ་ཉིན་་་་་་་
གསུམ་ཙམ་བཏོན། དེའི་ཞོར་དུ་རྗེ་བཙུན་བརྟན་པའི་འཁོར་ལོའི་བྱིན་རླབས་་་་་་་
སྙིང་ལ་ཞུགས་ཤིང་འཇམ་མགོན་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་ཞལ་་་་
-23 -

རྣམ་ཐར་པདྨའི་ཕྲེང་བ།
མངོན་སུམ་དུ་གཟིགས་ཏེ་གསུང་གིས་དབུགས་དབྱུང་། ཐུགས་ཀྱི་དགོངས་པ་འཕོ་
བར་བྱས་ནས་འཇམ་མགོན་མི་ཕམ་པ་ཆེན་པོ་དགུང་གྲངས་བདུན་གྱི་དུས་སུ་མདོ་་་
སྔགས་དགོངས་འགྲེལ་མཐའ་དག་གི་གནད་དོན་ཨ་ར་པ་ཙ་ན་དྷཱིཝཡི་རང་བཞིན་དུ་
ཐུགས་ལ་ཤར་ཚེ་སྐུ་ན་ཧ་ཅང་གཞོན་ཆེས་པས་ཡི་གེ་པ་འཇུ་བླ་རིན་ཆེན་མགོན་་་་་་
པོས་བྱས་ཏེ་རྩེད་མོའི་ཞོར་ལ་བྲིས་པའི་བསྟན་བཅོས་ངན་པ་དྲུག་བྲལ་བཟང་པོ་་
གསུམ་དང་ལྡན་པའི་ལེགས་བཤད་ཀྱི་སྙིང་བོ་གཅིག་ཏུ་འདུས་པ་ངེས་ཤེས་རིན་པོ་་
ཆེ་སྒྲོན་མེའི་དོན་འགྲེལ། ལྟ་གྲུབ་ཤན་འབྱེད་གནད་ཀྱི་སྒྲོན་མེར་དཔེ་ཀློག་སོགས་ཀྱི་
སྤྲོས་པ་དོར་ཏེ་གདན་ཐོག་གཅིག་ཏུ་བརྩམས་པ་ནི་མཁན་རིན་པོ་ཆེའི་ཞལ་ནས་་་
ཐོས་སོ།།འགྲེལ་བ་ཚིག་དོན་རྣམ་བཤད་འཇམ་དབྱངས་དགོངས་རྒྱན་ནི། ཉིད་ཀྱི་
ཞལ་སྔ་ནས། དེ་ལ་གང་ཟག་སུ་ཡང་རུང་སྟེ་སྡང་ཞུགས་མེད་པའི་སྒོ་ནས་ས་དགེ་
བཀའ་རྙིང་སོ་སོའི་གྲུབ་མཐའི་ཁྱད་པར་གྱི་རྣམ་དབྱེ་མཐའ་དག་ཞིབ་མོའི་བློ་་་
ཡིས་མ་འདྲེས་པར་སོ་སོར་མཁྱེན་ནས་གཞན་དང་མ་འདྲེས་པའི་རང་ལུགས་ཀྱི་་་་་
བཞེད་སྲོལ་རྣམས་ཚུལ་བཞིན་དུ་འཛིན་པ་ལ་མཁས་པར་གྱུར་ན། རྒྱལ་བའི་བསྟན་
པ་རིན་པོ་ཆེ་འཆད་རྩོད་རྩོམ་གསུམ་གྱི་སྒོ་ནས་འཛིན་སྐྱོངས་སྤེལ་བའི་བསྟན་འཛིན་གྱི་
སྐྱེས་བུ་ཆེན་པོར་ངེས་ནུས་ཀྱི། དེ་ལས་བཟློག་སྟེ་ཆགས་སྡང་དང་འཁྲུགས་རྩོད་ཕྱོགས་
རིས་དང་ཕྲག་དོག་སྟོབས་རྒྱས་དང་མངའ་ཐང་འགྲན་པ་སོགས་ནི། ཇི་སྐད་དུ།བསྟན་
པ་མི་ཤེས་བསྟན་འཛིན་རློམ་པ་མཚར།། ཞེས་སོགས་གསུངས་པ་ཁོ་ནར་ཟད་དོ།།
རྒྱུ་མཚན་དེ་ཉིད་ཀྱི་ཕྱིར་ན།སྔ་འགྱུར་རྙིང་མའི་རང་ལུགས་ཚུལ་བཞིན་འཛིན་པར་
འདོད་ན། སྔ་འགྱུར་བ་དེ་ཡི་ལྟ་བ་དང་སྒོམ་པ་སྤྱོད་པའི་ཁྱད་པར་སོགས་ཀྱི་ཟབ་
གནད་མཐའ་དག་སྣ་ཚོགས་པའི་གྲུབ་མཐའ་ཕལ་བ་གཞན་དང་གཞན་རྣམས་དང་ཚིག་
ཟུར་ཙམ་ཡང་མ་འདྲེས་པའི་ཁྱད་པར་གྱི་གནད་དོན་ཡོངས་སུ་རྫོགས་པར་འཛིན་པར་
-24 -

བོད་སྤྲུལ་མདོ་སྔགས་བསྟན་པའི་ཉི་མ།
འཚལ་ལོ།། ཞེས་གསུངས་པ་དང་། གཞན་ཡང་། དེ་ལྟར་ལྟ་གྲུབ་ཤན་འབྱེད་ཀྱི་
གཞུང་གི་ཚིག་དོན་རྣམ་པར་བཤད་པ་མདོར་བསྡུས་སུ་བཀོད་པ་འདི་ཡང་།སྤྱིར་གཞན་
ཕྱོགས་ཀྱི་ཡིག་ཆ་སྨྲ་བ་ཕལ་གྱིས་སྔ་འགྱུར་བའི་གཞུང་ལུགས་རྣམས་ནི་ཨ་མྱེའི་གོ་དོན་
ཙམ་ལས་འཛིན་མཚམས་ཀྱི་ཁྱད་པར་ཙམ་ཡང་མེད་པར་སྨྲ་བ་དང་།རང་ཕྱོགས་འཛིན་
ཁུལ་བྱེད་པ་རྣམས་ཀྱང་གཞུང་དོན་གྱི་འཛིན་མཚམས་ཟབ་པའི་ཁྱད་པར་ཅི་ཡང་མི་
མཁྱེན་པར་རང་གར། ཆགས་སྡང་སྤེལ་བའི་རྒྱུ་བསྒྲུབ་པ་སོགས་མང་དུ་སྣང་བར་
བརྟེན་ནས། ཆགས་སྡང་མེད་པའི་ཡིད་ཀྱིས་རྩོམ་པ་ཉུང་བསྡུས་ཙམ་སྤེལ་ཁུལ་
བགྱིད་ཟིན་རུང་། དོན་མེད་ཆགས་སྡང་སྤེལ་བ་སོགས་ཀྱི་རྒྱུ་ལྟར་སྣང་བས་འགྲེལ་བ་
བྲི་འདོད་སོགས་གཏན་ནས་མེད་རུང་། ཉེ་ཆར་ཆོས་རྗེ་སྨིན་གླིང་རྒྱལ་སྲས་རིན་པོ་ཆེ་
ཀུན་གཟིགས་འཇམ་དབྱངས་ཆོས་གྲགས་དཔལ་ཡོན་ཏན་རྒྱ་མཚོའི་སྡེ་དང་། གྲུབ་
དབང་རྫོགས་ཆེན་མཆོག་གི་མཁན་རིན་པོ་ཆེ་པདྨའི་མཚན་ཅན་དང་། སྡོམ་བརྩོན་
སྡེ་སྣོད་འཛིན་པ་ཆེན་པོ་རྫོགས་ཆེན་ཡིད་བཞིན་ནོར་བུའི་སྐུ་ཚ་ཆོས་འབྱོར་མཚན་ཅན་
དང་། གོ་ཇོ་ཁ་ལེགས་མཆོག་སྤྲུལ་པདྨའི་མཚན་ཅན་དང་། མཁན་ཆེན་རིན་པོ་ཆེ་
ཐུབ་བསྟན་མཆོག་གི་སྐུ་ཚ་ཚུལ་ཁྲིམས་བསྟན་འཛིན་སོགས་དམ་པ་དུ་མས་བཀྲ་ཤིས་
པའི་ལྷ་རྫས་དང་ཆབས་ཅིག་བཀའ་བསྩལ་སྤྱི་བོར་ཕེབས་པར་བརྟེན། ཤར་ཕྱོགས་
དྭགས་པོའི་རྒྱུད་དུ་བྱུང་བ་ཤཀྱཱའི་དགེ་སློང་མདོ་སྔགས་བསྟན་པའི་ཉི་མས་སྤེལ་ཞེས་ག
ཞི་ལམ་འབྲས་བུའི་ཟབ་མོའི་དོན་རྩལ་དུ་བཏོན་པའི་རྨད་དུ་བྱུང་བའི་འགྲེལ་བ་ཚིག་
དོན་རྣམ་བཤད་འཇམ་དབྱངས་དགོངས་རྒྱན་བརྩམས་སོ།། མཁན་ཆེན་པདྨ་ཚེ་དབང་
ལྷུན་གྲུབ་མཆོག་གིས་བསྐུལ་བ་ལྟར། ཤེར་ཕྱིན་མངོན་རྟོགས་རྒྱན་གྱི་ཟིན་བྲིས། སྔ་
འགྱུར་གྱི་གྲུབ་མཐའི་ཟབ་ཁྱད་རྣམས་རྩལ་དུ་བཏོན་པའི་དཔྱད་གསུམ་དག་པའི་བསྟན་
བཅོས་རྨ་མེད་པའི་དབུ་མ་འཇུག་པའི་འགྲེལ་བ་དོན་འགྲེལ་ཟླ་བའི་དགོངས་རྒྱན་དང་།
-25 -

རྣམ་ཐར་པདྨའི་ཕྲེང་བ།
ཚིག་འགྲེལ་ཟླ་བའི་ཞལ་ལུང་རྣམས་བརྩམས་པ་དང་། ཁོང་ཆོས་ཀྱི་བགྲོ་གླེང་དང་རྩོད་
པ་སོགས་ལ་ཐུགས་ཧ་ཅང་སྤྲོ་བོ་ཡིན་པས་རྫ་གསེར་ཤུལ་དགོན་སོགས་ཆོས་ར་མང་དུ་
བྱོན་ཏེ་རྩོད་པ་བྱས་ཏེ་མཁས་པའི་གྲགས་པ་ཀུན་ལ་ཁྱབ་བོ། སྤྱིར་དེང་དུས་སུ་བསྟན་
འཛིན་གྱི་སྐྱེས་བུ་ཆེན་པོའི་མིང་གཡར་ཏེ་བཤད་སྒྲུབ་ཀྱི་བསྟན་པ་རིན་པོ་ཆེ་སྣང་མེད་དུ་
བྱས་ཏེ། སྙན་གྲགས་དང་དབང་ཐང་། ལོངས་སྤྱོད་ཆེ་བ་ནི་བསྟན་པའི་རྒྱན་དུ་འཛིན་
ཅིང་།འཇིག་རྟེན་ཆོས་བརྒྱད་དང་འདུ་འཛིའི་གཡང་ལ་འཕྱན་པ་རྣམས་ཀྱིས་ནི་བསྟན་པ་
རིན་ཆེན་ལ་རྨ་འབྱིན་པར་མ་ཟད། མིང་གཡར་བའི་སྐྱེས་བུ་དམ་པ་གོང་མ་རྣམས་ཀྱི་
མཚན་སྙན་དཀར་པོ་ལ་ཡང་དྲི་མས་ལྷད་བགོས་པ་ནི། ཇི་སྐད་དུ།
དེང་དུས་བསྟན་འཛིན་རློམ་པའི་མཛད་སྤྱོད་ལ་བརྟགས་ན།།
ཐུབ་བསྟན་བཤད་སྒྲུབ་གཉིས་ལ་ལྟས་ངན་ཞིག་བྱུང་བ།།
ཆགས་སྡང་དྲེགས་པའི་ཁེངས་ཤིང་ཐ་མལ་གྱི་སྐྱེ་བོ།།
འདུ་འཛིའི་གཡང་ལ་བསྟན་འཛིན་ཡིན་སྙམ་འདི་སྐྱོ་བྱུང་།།
ཞེས་གསུངས་པ་ནི་ཤིན་ཏུ་ཐུགས་མད་དོ། །
ཁོང་དེ་ལྟ་བུ་ཞིག་མིན་ཞེས་སྐད་གསེང་མཐོན་པོར་སྨྲ་སྤོབས་པ་ནི། འཇིག་རྟེན་པའི་
དཔེ་ལ། སྦྲང་མ་ཐིག་ལེ་ཅན་ལ་སྟག་དང་། འབུ་ནག་རྭ་ཅོ་ཅན་ལ་འབྲོང་གི་དཔེ་མིན་
པར། སྟག་གི་ཤལ་མ་དང་འབྲོང་གི་རུ་ཐུར་ཡིན་པའི་རྒྱུ་མཚན་ནི། ལམ་བསླབ་པ་
གསུམ་གྱི་ཉམས་ལེན། ལུང་སྡེ་སྣོད་བཞིའི་འཆད་ཉན། མདོར་མཁས་བཙུན་བཟང་
གསུམ་དང་འཆད་རྩོད་རྩོམ་གསུམ་གྱི་ཡོན་ཏན་རྨད་དུ་བྱུང་བའི་ཕྱིར་ཏེ།གྲུབ་པའི་ཡོན་
ཏན་ནི་རྣམ་ཐར་འདིའི་གོང་འོག་ཀུན་ན་གསལ་ལ། མཁས་པའི་ཡོན་ཏན་གྱི་གྲགས་
སྙན་མདོ་དབུས་ཁམས་གསུམ་ལ་མ་ཁྱབ་པ་མེད་དེ། མདོ་སྨད་རྨེ་བ་དང་མགོ་ལོག་གི་
ཕྱོགས་དང་། དབུས་དྭགས་པོའི་ཕྱོགས་དང་། ཁྱད་པར་དུ་ཁམས་གསེར་རྟ་དང་རྫ་ཆུའི་
-26 -

བོད་སྤྲུལ་མདོ་སྔགས་བསྟན་པའི་ཉི་མ།
སྟོད་སྨད་བར་གསུམ་དུ་ཕྲིན་ལས་མུ་མེད་པ་ལྟ་བུའོ།། འཆད་པས་ཤེས་རབ་ཡངས་
པའི་སྐལ་ལྡན་གྱི་སློབ་མ་རྗེས་སུ་བཟུང་སྟེ་མཁས་གྲུབ་གཉིས་ལྡན་གྱི་སློབ་ཚོགས་་་་
བགྲང་ལས་འདས་པ་དང་། རྩོད་པས་རྒོལ་བ་ངན་པ་ཚར་བཅད་དེ་ལུང་རིགས་ཀྱི་
གད་རྒྱངས་བསྒྲགས་ཏེ་རྫ་གསེར་ཤུལ་དགོན་སོགས་གྲུབ་མཐའ་འཛིན་པའི་་་་་་
དགོན་སྡེ་རྣམས་སུ་ཕེབས་ཏེ་ལི་ཐང་ལེགས་ལྡན་དང་། ཨེ་ཉའི་ཆོས་སྦྱིན་སོགས་
མཁས་པར་གྲགས་པ་མང་པོ་གཞུང་ལུགས་དང་གྲུབ་མཐའི་འཛིན་མཚམས་ཀྱི་བགྲོ་
གླེང་བྱས་ཏེ་མི་སྨྲ་བའི་བརྟུལ་བཞུགས་ལ་བཀོད་པ་སོགས་མང་དུ་ཡོད་ཀྱང་མ་སྤྲོས་སོ།།
དེ་བཞིན་དུ་རྩོམ་པའི་ཚུལ་ལ་བསམས་ན། ཚིག་ཉུང་ལ་དོན་འདུས་པའི་དཀའ་གནད་
མཐའ་དག་བཀྲོལ་བའི་ཁོང་གི་བརྩམས་ཆོས་ཤེར་ཕྱིན་གྱི་འགྲེལ་བ་དང་དབུ་མའི་
འགྲེལ་བ། ལྟ་གྲུབ་ཤན་འབྱེད་རྣམས་ལ་གཟིགས་དང་ཨ་ཕའི་ཁ་ཕོར་ལ་གཙང་ཞེན་
ཙམ་མ་ཡིན་པར་གོ་འོང་། དེ་ལྟར་མཁས་པའི་ཚུལ་ཡང་བླ་མ་རིན་པོ་ཆེ་པདྨ་ཆོས་
དབྱིངས་ཁྱབ་བརྡལ་མཆོག་གི་ཞལ་སྔ་ནས། བཱ་ཐུར་མཁན་ཆེན་ཐུབ་དགའ་གཟུགས་
སྐུ་མྱ་ངན་ལས་འདས་ཚེ་རྫ་སྟོད་སྨད་བར་གསུམ་ནས་བླ་སྤྲུལ་དང་མཁན་ཆེན་མང་དུ་
བྱོན། དེར་བོད་པ་སྤྲུལ་སྐུ་དང་མཁན་ཐུབ་བསྟན། ཟླ་ཟེར་སྐུ་འཁོར་འགའ་ཡང་བྱོན་
ཏེ་སྐུ་གདུང་ཞུགས་ལ་ཕུལ་སྐབས། ཁོང་གིས་ཐུགས་ཞིགས་གནང་ཚེ་འདི་ན་བླ་མ་
ཕྱུགས་ཆེན་དང་གྲགས་ཆེན་མང་མོད། འོན་ཏེ་མཁས་པའི་ཚུལ་ལ་བསམས་ན་ངེད་
ཅག་གི་བླ་མ་ལ་འགྲན་པའི་ཟླ་བོ་མེད་སྙམ་ན། སེམས་ལ་སྤྲོ་དགའ་འམ་སྤོབས་པ་
ཆེན་པོ་ཡོད། ཤ་ཉེ་ཆ་ག་བླ་མ་ཟེར་ན་མཁས་བཙུན་བཟང་བོའི་ཡོན་ཏན་ཡོད་དགོས་
དེ་ཡོད་ན། བླ་མ་མ་ཟད་སློབ་མ་རྣམས་ལ་ཡང་ཞེ་སྤོབས་ཆེན་པོ་ཡོད་ཅེས་གསུངས་
པ་བཞིན་ནོ།། ཙུན་པའི་ཚུལ་ལ་བསམས་ན། ཕྱི་སོ་ཐར་གྱི་བསླབ་གཞི་ཕྲ་བ་ཕྱི་དྲོའི་
ཁ་ཟས་ཙམ་གྱི་མཚོན་སྤང་བླང་ཚུལ་བཞིན་དུ་བགྱིད་ཅིང་།ནང་བྱང་སེམས་ཀྱི་བསླབ་བྱ་
-27

རྣམ་ཐར་པདྨའི་ཕྲེང་བ།
མཐོ་དམན་གང་ལ་ཡང་མི་མཉེས་པ་མེད་པར་དད་དང་བརྩེ་བའི་ཡུལ་འབའ་ཞིག་གོ།
གསང་བ་སྔགས་ཀྱི་དམ་ཚིག་ཇི་བཞིན་ཐུགས་ཉམས་སུ་བསྟར་ཞིང་རྒྱུད་དོན་གསུངས་
པས། རྟོག་གེ་བ་ཞིག་གིས་ཁོང་ལ། ས་ཞིག་བླངས་ནས་འདི་སོ་སངས་རྒྱས་ཡིན་ཟེར་
གྱི་ཨེ་ཡོད་གུ་ཟེར་བ་དང་། ཁོང་གིས་རྒྱུད་རྒྱལ་གསང་བ་སྙིང་པོའི་དགོངས་པ་སུས་
འགོག་ཅེས་སྣང་སྲིད་དག་མཉམ་ཆེན་པོའི་ལྟ་བ་ཐུགས་ལ་རྒྱུན་དུ་བསྟར་བས་གཙང་རྨེ་
གཉིས་འཛིན་གྱི་རྟོག་པ་རིང་དུ་བྱས། མདོར་ན་སྡོམ་གསུམ་སོ་སོའི་གནང་བཀག་གི་
མཚམས་མིག་གི་འབྲས་བུ་ལྟར་དུ་བསྲུངས་པ་དང་། བཟང་བོའི་ཡོན་ཏན་ལ་བསམས་
ན། གང་ཟག་གཅིག་ལ་འཇམ་མགོན་མི་ཕམ་པའི་ཚད་མ་རྣམ་འགྲེལ་གྱི་འགྲེལ་ཆེན་
ཁྲིད་དེ། ཐེངས་ཤིག་ལ་ཁྲིད་ཀྱི་དུས་ཐོག་ཏུ་སློབ་མ་མ་ཐོན་པས་ཁོང་གིས་དུང་ཆེན་
ཡང་ཡང་འབུས་ཀྱང་མ་ཐོན། བར་ལམ་ཞིག་ལ་དབུགས་ཧད་ཧད་ངང་ཐོན་པ་དང་ཁོང་
གིས་ཁྱོད་གཉིད་མ་སོང་ངམ་གསུངས་ཚེ། སྤྲུལ་སྐུ་སང་མ་གཉིད་ནི་འདྲ་ཡིན་ཟེར་བས་
ཁོང་གིས་བཞད་གད་ཆེན་པོ་བྱས་ཞེས་མཁན་རིན་པོ་ཆེའི་ཞལ་ནས་གསུང་།གཞན་ཡང་།
དམ་ཚིག་གཙང་བའི་མཐོ་དམན་དང་ཕྱུག་དབུལ་མཁས་བླུན་གང་ཡང་མེད་པར་སློབ་
ཚོགས་སོ་སོའི་རང་གི་མོས་བློ་དང་བསྟུན་ཏེ་ཉི་མ་རེ་ལ་ཆོས་ཁྲིད་ལྔ་དྲུག་རེ་རིམ་བཞིན་
དུ་གསུངས་པས་གསོལ་ཇ་བཞེས་ལོང་མེད་པར་དུ་མར་བྱུང་བར་གྲགས་པ་དང་། ཐ་ན་
དཔེ་ཆ་མེད་པ་རྣམས་ལ་ཁོང་གི་ཕྱག་དཔེ་གཡར་བ་དང་མཐུན་རྐྱེན་བྱས་ཏེ་ཉིན་མཚན་
ལྟོས་མེད་དུ་ཁྲིད། དེ་ལྟར་ཐུགས་རྗེས་བཟུང་བའི་མཐུ་ལས་མཁས་ཤིང་གྲུབ་པའི་སློབ་
མ་དུ་མས་ད་ལྟ་མཛད་རྗེས་བླ་ན་མེད་པ་བཞག་པ་མངོན་སུམ་དུ་གྱུར་པ་དང་། གྲུབ་
པའི་ཡོན་ཏན་མདོར་མཚོན་ཙམ་དུ་སྨྲོས་ན། སྐུ་ན་ཤིན་ཏུ་ཕྲ་བའི་དུས་ཤིག་ན་ཁོང་སྐུ་
མཆེད་རྣམས་རྩེད་མོའི་སྐབས་ཤིག་ལ། ཁོང་གིས་ཤིང་གཞུ་ལ་ཤིང་མདའ་སྦྱར་ནས་
འཕངས་པས་བྲག་ངོས་ཤིག་ལ་ཟུག་པ་དང་། ཚུར་ཕྱུང་བའི་ཤུལ་ནས་གྲུབ་ཆུ་ངོ་མཚར་
-28 -

བོད་སྤྲུལ་མདོ་སྔགས་བསྟན་པའི་ཉི་མ།
བ་ཞིག་ཐོན་པ་དང་། གཞན་ཡང་། བྲག་ལ་ཞབས་ཕྱག་གི་རྗེས་འདམ་ལ་བརྫུས་
པ་བཞིན་ཡོད་པ་དེང་སང་དབུས་སུ་མངོན་སུམ་དུ་མཇལ་སར་ཡོད་པར་བཤད།
མ་ཟད་དགེ་གོང་ལུང་དཀར་དུ་རྡོ་ལ་ཞབས་རྗེས་བཞག་པ་བླ་མ་ཨ་ཁུ་རིག་འཛིན་གྱིས་
ཉར་ཚགས་བྱས་པ་ད་ལྟ་མངོན་སུམ་དུ་ཡོད་པ་དེར་ཟད། ཡང་ཉིན་ཞིག་ཁོང་གིས་
རྩེད་མོའི་ཚུལ་དུ་སྐུ་མཆེད་ཅིག་བྲག་མཐོན་པོ་ཞིག་གི་གཡང་རོང་ནས་བསྐྱུར་ཀྱང་རྨས་
སྐྱོན་ཅུང་ཟད་ཙམ་ཡང་མ་བྱུང་བ་ལ་ཡུལ་མི་ཀུན་ཀྱིས་ངོ་མཚར་དུ་བཟུང་བར་གྲགས་པ་
དང་། གཞན་ཡང་། དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་བོའི་མཁའ་སྤྱོད་
མངོན་པར་དགའ་བའི་ཚོགས་གླུ་རུ།
སྔོན་བཞུགས་དུར་ཁྲོད་གནས་ནས་གདན་འདྲེན་གྱི་གླིང་བུས།།
ལྟ་བསྒོམ་གཤོག་ཡངས་འགེབས་པའི་རྒོད་པོ་འདི་མ་འབོད།།
བག་ཡངས་ཉི་དྲོད་སྐྱོང་བའི་བྲག་ཚང་འདི་སྟོང་ན།།
ཤེས་མེད་འཐུམ་པོར་ཉལ་བའི་སྒོང་རློན་ངས་ཅི་བྱེད།།
ཅེས་གསུངས་ཚེ་སྐྱབས་མགོན་རྫ་ཁྲ་མ་བླ་མ་འཇིགས་མེད་རྒྱལ་བའི་མྱུ་གུ་ཞིང་་་་
གཞན་དུ་ཕེབས་པ་ཡིན་ཞེས་གསུངས་ནས་བཤུམས་པ་དང་། གཞན་ཡང་།
གཞོན་ཆུང་རྒྱུ་མ་ཐ་ལའི་ལྷ་གྲལ་ན་ཚོགས་དུས།།
ཐོར་ཚུགས་མུ་ཏིག་དཀར་བོའི་ཟླ་ཚེས་ཤིག་ཡོད་དེ།།
མཚུངས་མེད་རིག་འཛིན་བླ་མའི་ཞབས་དྲུང་དུ་འོང་དུས།།
ཨ་མ་བདེ་གསལ་ལྷ་མོའི་སྐ་རགས་ལ་བཏགས་ཡོད།།
ཅེས་གཞོན་ཆུང་དྷུ་མ་ཐ་ལའི་ལྷ་གྲལ་ན་ཚོགས་དུས་ཞེས་པའི་དོན་ནི།
དང་བོ་གནས་ཡུལ་དག་པའི་ཞིང་མཆོག་ཟངས་མདོག་དཔལ་གྱི་རི་བོ་པདྨ་འོད་ཀྱི་ཕོ་
བྲང་ན་བཞུགས་པའི་དོན་དང་། ཐོར་ཚུགས་མུ་ཏིག་དཀར་བོའི་ཟླ་ཚེས་ཞེས་པ་སྤྲུལ་
-29 -

རྣམ་ཐར་པདྨའི་ཕྲེང་བ།
གཞི་འམ་རིགས་བདག་གི་ལྷ་ལ་ཟེར་བ་དང་། ཨ་མ་བདེ་གསལ་ལྷ་མོའི་སྐ་རགས་ལ་
བཏགས་ཡོད་ཅེས་པ་ནི་ཆོས་ཀྱི་དབྱིངས་རྣམ་པར་མི་རྟོག་པའི་ཡུམ་ཤེས་རབ་ཀྱི་ཕ་
རོལ་ཏུ་ཕྱིན་པའི་དབྱིངས་སུ་ཞེས་པའི་གོ་བ་ལེན་དགོས་ཚུལ་སོགས་ཆུང་དུས་སུ་སྔོན་
ནས་རྗེས་སུ་དྲན་པའི་ཚུལ་མང་དུ་ཡོད་པའོ།། གཞན་ཡང་། རྫོང་གསར་དུ་བཞུགས་
སྐབས་ཤིག་ལ། ཁོང་ལ་རྒྱལ་གདོན་ཞིག་གིས་མཐོ་འཚམ་པ་ལ་ཅི་ཡང་གནོད་མ་
ནུས་པར་ཟབ་མོ་གཅོད་ཀྱིས་དམ་ལ་བཏགས་པ་དང་། འབྲུ་གུང་དྭགས་པོའི་ཉེ་
འགྲམ་དུ་བཙན་ཞིག་གིས་དུས་རྒྱུན་དུ་དེ་ན་ཡོད་པ་རྣམས་ལ་འཁུ་ལྡོག་གིས་འཚེ་བ་
བྱས་ཏེ་ཀུན་ལ་གནོད་པའི་ལས་ཁོ་ན་བརྩམས་པ་ཞིག་ཡོད་པས། ཁོང་དེར་བྱོན་ཏེ་
བཙན་གནས་པའི་རྡོ་མཁར་ཆུང་ཆུང་དེ་ཐགས་པས་བཀྱིགས་སྡོམ་བྱས་ལ་རྡུང་བའི་
སྟངས་ཀ་བྱས་པས་དེར་ཕྱིན་གཏན་ནས་འཁུ་ལྡོག་མེད་པར་བྱས་སོ།། མཐར་མདོ་
ཁམས་ཕྱོགས་ནས་བསྟན་པ་ཡུན་རིང་དུ་བསྐྱངས་ཏེ་དབུས་སུ་ཕེབས་འདོད་ཀྱི་འདུན་པ་
བཞིན་དུ། རྫོགས་ཆེན་རིན་པོ་ཆེ་སྐུ་འཕྲེང་དྲུག་པ་འཇིགས་བྲལ་བྱང་ཆུབ་རྡོ་རྗེ་མཆོག
རབ་བྱུང་བཅུ་དྲུག་པའི་ཤིང་ལུག་ལོ་ལ། དབུས་ལྷ་ལྡན་དུ་ཕེབས་ནས་ཕྱིར་རྫོགས་ཆེན་
དུ་བྱོན་སྐབས་བོད་སྤྲུལ་ཁོང་ལ་ཁྱེད་ཀྱི་མ་ཡུམ་ད་ལྟ་སྐུ་འཚོ་བཞིན་བཞུགས་པ་དང་
ཁྱེད་ལ་འཕྲད་འདོད་ནི་སྐོམ་པ་ཆུ་འདོད་བཞིན་དུ་གྱུར་འདུག མྱུར་དུ་མ་སོང་ཚེ་སྐུ་ན་
ཤིན་ཏུ་འཁོགས་པས་ཞལ་འཕྲད་དཀའ་བར་སྣང་ཞེས་གསུངས་པ་དང་། སྔར་ནས་མ་
ཡུམ་ལ་བརྩེ་བ་དྲག་པོས་འཕྲད་འདོད་ཡོད་མོད། མཁན་ཆེན་ཐུབ་བསྟན་སྙན་གྲགས་
མཆོག་ལ་ཐུགས་བརྟགས་ཞུས་པས་ཕེབས་དཀའ་བར་གསུངས་པས་མ་བྱོན་པ་ཡིན།
ཞེ་ཆེན་ནས་ཕྱིར་ལོག་སྐབས་ཞོར་དུ་སྐུ་མདུན་དུ་ཕེབས་ཏེ་སླར་ཡང་ཐུགས་བརྟགས་
ཞུས་པ་ན། ད་ཐེངས་ཕེབས་ན་ལེགས་ཚུལ་གསུངས་པ་དང་ཁོང་གིས་ཀྱང་མྱུར་དུ་
ཕེབས་པ་ཐུགས་ཐག་བཅད་དེ་བྱོན་པའི་སྟ་གོན་བྱས་པ་དང་། རབ་བྱུང་བཅུ་དྲུག་པའི་
-30 -

བོད་སྤྲུལ་མདོ་སྔགས་བསྟན་པའི་ཉི་མ།
མེ་བྱ་ལོའི་ས་ག་ཟླ་བའི་ཚེས་གསུམ་ནས་ཞབས་ཕྱི་བ་མཁན་ཐུབ་བསྟན་དང་། མཁན་
ཟླ་བའི་འོད་ཟེར། རྒྱལ་རོང་རིག་འཛིན་རྡོ་རྗེ། ཉག་རོང་ཐོགས་མེད་བློ་གྲོས། དགེ་
གོང་ཕུར་བ། རྨེ་བ་བཀྲ་ཤིས་རྒྱ་མཚོ་སོགས་གྲྭ་འཁོར་བཅས་དབུས་ཕྱོགས་སུ་ཆིབས་
ཞལ་བསྐྱོད་པའོ།། བྱང་ལམ་བར་མ་སོགས་བརྒྱུད་ནས་རིམ་བཞིན་འབྲི་གུང་དུ་ཕེབས་
པ་དང་། སྐབས་དེར་འབྲི་གུང་ཉི་མ་ལྕང་ར་རུ་ཉག་རོང་གུ་རུ་སྤྲུལ་སྐུའི་སློབ་མ་མཁན་
ཆེན་མཚན་ལྡན་བཟང་བོ་ཞེས་པ་བཤད་གྲྭའི་མཁན་པོ་བཞུགས་ཡོད། དེ་གཙོ་བོར་
གྱུར་པའི་འབྲུ་གུང་སྐྱབས་མགོན་རྣམ་གཉིས་ཀྱི་ཡོངས་འཛིན་སྒ་ཨདབྱངས་ཐུབ་
བསྟན་སོགས་འབྲི་གུང་ཉི་མ་ལྕང་རའི་བླ་དཔོན་ཡོངས་ཀྱིས་དེ་རུ་བཞུགས་ཏེ་གསང་
སྔགས་སྔ་འགྱུར་གྱི་ཟབ་ཆོས་གསུང་བའི་བསྐུལ་མ་ནན་ཏན་གྱིས་ཕུལ་ཀྱང་།མ་ཡུམ་ལ་
འཕྲད་འདོད་ཀྱིས་ཞལ་བཞེས་མ་གནང་མོད། འོན་ཀྱང་སྐབས་དེར་ཁ་བ་ཐེངས་མང་
པོར་བབས་ཏེ་འབྲི་གུང་ནས་དྭགས་པོར་འགྲོ་བའི་ལམ་བགྲོད་དཀའ་བར་གྱུར་པ་དང་།
དེར་ཁོང་གིས་ངས་འབྲི་གུང་གི་མི་ཡིས་གནང་བ་འཐོབ་ཀྱང་ལྷ་ཡིས་གནང་བ་མ་འཐོབ་
སྟེ་ཁ་བ་དེ་ཡང་འབྲི་གུང་ཨ་ཕྱི་ཆོས་སྒྲོན་གྱི་ཆོ་འཕྲུལ་རེད་འདུག་པས་ད་གནས་སྐབས་
འདུག་དགོས་པ་ལས་བསྐོས་ཡིན་པ་འདྲ་གསུངས་ནས། ལོ་གཅིག་ཙམ་ལ་འབྲི་གུང་ཉི་
མ་ལྕང་རའི་བཤད་གྲྭ་ལ་ཆོས་ཁྲིད་ཀྱི་མཁན་པོའི་ལས་འགན་འཁུར་ཏེ་བཀའ་དྲིན་ཞལ་
མེད་པར་བསྐྱངས་པ་དང་། དགའ་སྤྲོ་ཁང་སར་ཞེས་པར་བཞུགས་སྐབས་ཤིག་ལ་འབྲི་
གུང་ཨ་ཕྱི་ཆོས་སྒྲོན་མས་ཞལ་གཟིགས་ནས་ལེགས་ཉེས་དུ་མ་ལུང་དུ་བསྟན་ལ།
ཁོང་གིས། ཀྱེ་གནས་ཡུལ་ཌཀྐི་ཡོངས་ཀྱི་གཙོ། །
ཞེས་སོགས་ཚིགས་བཅད་འགའ་ཡོད་པའི་གསོལ་མཆོད་ཅིག་ཀྱང་མཛད་དོ།།
དེ་ནས་རབ་བྱུང་བཅུ་དྲུག་པའི་ས་ཁྱི་ལོ་ལ། ཆིབས་བཏེགས་ཏེ་དྭགས་པོར་ཕེབས་ཀྱང་
སྐབས་དེར་མ་ཡུམ་གཤེགས་ཟིན། དེར་རབ་བརྟན་གླིང་དུ་ཞི་ཁྲོའི་སྒྲུབ་མཆོད་ཅིག་
31 

རྣམ་ཐར་པདྨའི་ཕྲེང་བ།
འཛུགས་གནང་མཛད་པ་སོགས་སྐུ་འཁྲུངས་ཡུལ་ཕྱོགས་དེར་དབང་བཀའ་དང་ཆོས་
སྦྱིན་འཕངས་མེད་དུ་བསྩལ་ནས་ཟླ་ཤས་བཞུགས། དེ་ནས་སླར་ཡང་འབྲི་གུང་ཉི་མ་
ལྕང་ར་རུ་ཕེབས་ཏེ་སྔར་བཞིན་དབང་ལུང་ཁྲིད་ཀྱི་རིམ་པ་རྒྱ་ཆེར་གནང་བ་དང་།གཞན་
ཡང་། གཏེར་སྒྲོམ་ཕྱོགས་དང་། ར་ཧོར་ཆོས་ཀྱི་གྲགས་པ་ཆོས་ལུང་ན་བཞུགས་ཡོད་པ་
ཁོང་གིས་ཆོས་ལུང་དུ་གདན་དྲངས་ཏེ་དེར་ཟླ་ཁ་ཤས་བཞུགས་ཏེ་འཆད་ཉན་བྱས་པ་
དང་། དེ་ནས་དབུས་ལྷ་ལྡན་དུ་ཕེབས་ནས་ཇོ་ཤཱཀ་ཟུང་ལ་རྟེན་མཇལ་དང་གསེར་ཆབ་
གསོལ་ཏེ་གདན་ས་སེ་འབྲས་སོགས་སུ་ཕེབས་ལ། སེ་ར་དྭགས་པོ་ཁང་ཚན་གྱིས་
གདན་ཞུས་དང་ཞབས་ཏོག་ཆེན་པོར་བྱས་ཞེས་སྐབས་དེའི་གྲྭ་བ་ཕུན་ཚོགས་ནོར་བུ་
ནས་བཤད་དོ།། དེ་ནས་འབྲི་གུང་ཉི་མ་ལྕང་ར་རུ་ཕྱིར་ཕེབས་ཏེ་གདན་འཇགས་སྟེ་
ཁྱོན་ལོ་ངོ་གཉིས་ལྷག་ལ་ཙམ་ལ་འབྲི་གུང་སྐྱབས་མགོན་གཙོར་གྱུར་པའི་སློབ་ཚོགས་
མང་པོར་མདོ་སྔགས་ཐེག་པའི་རིམ་པ་ལྗགས་ཁྲིད་གནང་སྟེ། རབ་བྱུང་བཅུ་དྲུག་པའི་
ས་ཕག་ལོ་ནས་བསྟན་འགྲོའི་བསོད་ནམས་རྒུད་པའི་དུས་འགྱུར་ངན་པའི་མུན་པ་
འཐིབས་ལ་ཉེ་བར་བརྟེན། མཁན་ཟླ་ཟེར་དང་ཐུབ་བསྟན། ཐུབ་ཆོས་སོགས་སློབ་མ་
འགའ་འཕགས་ཡུལ་ཕྱོགས་སུ་མངགས་པ་དང་། བཀྲ་ཤིས་རྒྱ་མཚོ་དགེ་གོང་ཡུར་བ་
སོགས་འགའ་ཞིག་རང་ཡུལ་དུ་མངགས་ཏེ། རྒྱལ་རོང་རིག་འཛིན་རྡོ་རྗེ། ཉག་རོང་
ཐོགས་མེད་བློ་གྲོས། སྐུ་ཚ་ཐུབ་བསྟན་སྨོན་ལམ། འཇང་པ་དར་རྒྱས་འགས་ཞབས་
རིམ་བྱས་ནས་བྱང་ནག་ཆུའི་ཕྱོགས་སུ་བྱོལ་ནས་ཟླ་ཤས་ཀོང་པོ་རྒྱ་མདའི་ས་ཆ་ཕེན་
ལྡོག་མ་སོགས་གནས་ངེས་མེད་དུ་བྱོན། མཐར་འབྲུ་གུང་ཐེལ་གྱི་བྷ་ཝ་འམ་བྲག་
དཀར་སྡེ་བའི་བེ་གུ་དགོན། ཐ་མའི་ཕྲིན་ལས་ཀྱི་གདུལ་བྱ་ཡིན་པར་དགོངས་ཏེ་དེའི་ཉེ་
འགྲམ་དུ་གཏམ་ཤུལ་ཞེས་པའི་དུད་ཚང་ཞིག་ལ་སྦྲ་གུར་ཆུང་ཆུང་ཞིག་གཡར་ཏེ་ཤར་ཁ་
སྟེང་ཞེས་པའི་སར་ཕུབ་ནས་ཉིན་འགར་བཞུགས། ཉིན་ཞིག་ལྷོ་ཕྱོགས་ནས་སྒྲ་ཆེན་པོ་
-32

བོད་སྤྲུལ་མདོ་སྔགས་བསྟན་པའི་ཉི་མ།
ཞིག་གྲགས་ཀྱིན་འདུག་གསུངས་པ་ལ། སྐུ་ཚ་ཐུབ་བསྟན་སྨོན་ལམ་གྱིས་ཅི་ཡང་མི་
འདུག་ཞུས་ཚེ། ཨ་ཁ་ང་ཨོན་ལོང་གིས་ཀྱང་མཐོང་ཐོས་སུ་གྱུར་གསུངས་པ་དང་། ཁོང་
ལ་རྒྱུན་དུ་ཆོས་སྐྱོང་གི་གཏོར་ཟན་ལ་རོལ་བའི་བྱ་ཕོ་རོག་གཞན་དང་མི་འདྲ་བའི་ཅུང་
ཟད་ཆུང་བ་མདོག་གནག་སྣུམ་དང་གསེར་མདངས་ལྡན་པ་གཉིས་རྒྱུན་དུ་ཡོད་ཀྱང་
སྐབས་ཤིག་ལ། ཉིན་བདུན་ཕྲག་གཅིག་ཙམ་ལ་གར་སོང་ཆ་མེད་དུ་གྱུར་ཏེ་སླར་ཚུར་
ཐོན་ཡང་གཏོར་ཟན་མི་ཟ་བར་སྐད་ངན་བསྒྲགས་ཏེ་རྟགས་མཚན་མི་ལེགས་པ་འགའ་
ཞིག་བྱུང་པ་དང་། དུས་ཚོད་ཀྱི་འགྱུར་བ་ཡང་དམ་དུ་སོང་ཚེ་དུས་འཁྲུགས་ལ་བློ་ཁ་
འཁོར་བའི་མི་ངན་སྐོར་ཞིག་གིས་ལྐོག་བགྲོས་ཀྱིས་འཛིན་བཟུང་དང་མནར་གཅོད་ཁྲི་
མུན་གྱི་དུད་ཁ་ལ་གཟུད་སྙམ་ནས་འོང་ཚེ། དེ་རྣམས་མཁྱེན་ཏེ་རྒྱལ་རོང་རིག་འཛིན་རྡོ་
རྗེ་དང་ཉག་རོང་ཐོགས་མེད་བློ་གྲོས་གཉིས་ལ། ད་བན་རྒན་ང་བསྡད་ཀྱང་བསྟན་འགྲོ་
ལ་ཕན་ཐོག་པར་མི་འདུག་གསུངས་ཏེ་མཁའ་འགྲོའི་ཁུག་ཞེས་པ་རུ་སྐུ་ཉིད་ཀྱི་ཆིབས་
པ་དང་ཁལ་མཛོ་སོགས་ལ་དམ་རྫས་མྱོང་གྲོལ་བླུད་དེ་འདི་དག་ཁམས་ཕྱོགས་ནས་ང་
དང་མཉམ་དུ་འོང་བ་ཡིན་པས་སྙིང་རྗེ་གསུངས་ནས་ཐུགས་ཀྱིས་བསྔོ་སྨོན་ཡང་དག་
གནང་། མཐར་གྲྭ་སློབ་རྣམས་ལ་ང་ས་ཆ་འདི་རུ་འཆི་དགོས་པ་འདྲ་བས་གདུང་ཡིན་
རིང་དུ་ཞོག་ལ་མཐར་ཞུགས་ལ་སྦྱོངས་ཏེ་རུས་པ་ཡང་ས་ཕྱོགས་འདིར་ཐོར་ངེས་ཀྱིས།
ཉེ་གནས་རིག་འཛིན་རྡོ་རྗེ་ལ་ལོ་བཅུ་ཕྲག་ཁ་ཤས་ལ་བསྟན་པ་ཉམས་རྒུད་འབྱུང་བས་
ཕྱག་དཔེ་རྣམས་ཀྱང་ཚོགས་ངན་ལས་མི་འདུག་པས་ཡིག་ཆ་རྣམས་ཆ་གསུམ་དུ་བགོས་
ལ། ཆ་གཅིག་འབྲི་གུང་དུ་སྐྱོལ། ཆ་གཅིག་བེ་གུ་དགོན་ལ་འཇོག་ཨེ་ཐུབ་ལྟོས། ལྷག་
མ་གདུང་སྦྱངས་སྐབས་ཞུགས་ལ་ཕུལ། ཁམས་ཕྱོགས་ནས་བསྣམས་པའི་གསེར་
དངུལ་གྱི་མཆོད་ཆ་རྣམས་བསྟན་པ་སླར་གསོ་བའི་སྐབས་ཤིག་ཡོད་པའི་དེ་དུས་སུ་སྨིན་
གླིང་དུ་འཕྲོད་ཐབས་ལ་མ་འཆུག་ཅེས་ཞལ་ཆེམས་དང་ལུང་བསྟན་མང་དུ་བསྩལ་ཏེ།
-33

རྣམ་ཐར་པདྨའི་ཕྲེང་བ།
ཡུལ་སྐད་དུ་ཆུ་ཁུག་རྟ་ཞེས་པའི་ས་ཆ་རུ། རབ་བྱུང་བཅུ་དྲུག་པའི་ས་ཕག་ལོའི་རྒྱལ་ཟླ་
བའི་ཡར་ཚེས་བཅོ་ལྔའི་ཉིན་གྱི་སྔ་དྲོ་ཉིན་མོའི་བདག་པོས་འཇིག་རྟེན་གྱི་ཁམས་ཡོངས་
སུ་འོད་ཀྱི་ཆར་བ་ཕབས་པ་དང་མཉམ་དུ། ད་ནི་དགའ་ལྡན་ལྷ་ཡུལ་དུ་འགྲོ་བའི་དུས་
ལ་བབས་པ་ཡིན་གསུངས་ནས་སྙུན་གཞི་ཅུང་ཟད་ཙམ་ཡང་མེད་པར་ཞབས་གཉིས་རྡོ་
རྗེ་སྐྱིལ་མོ་དཀྲུང་དང་། ཕྱག་གཉིས་མཉམ་པར་བཞག་སྟེ་སྤྱན་ནམ་མཁར་ལན་གསུམ་
གཟིགས་ཏེ་དགོངས་པ་ཆོས་ཀྱི་དབྱིངས་སུ་བསྡུས་ཏེ་སྐུ་ཞི་བར་གཤེགས་པའི་ཚུལ་
གནང་བའོ།། འཁྲུངས་འདས་དག་ལ་བཤད་ཚུལ་འགའ་ཡོད་མོད་ངེས་ཏིག་ཏུ་འཁྲུངས་
ལོ་ས་ཁྱི་དང་འདས་ལོ་ས་ཕག་ལོའི་རྒྱལ་ཟླ་བའི་ཚེས་བཅོ་ལྔ་ཡིན་པ། ཞལ་སློབ་མང་
ཆེ་བར་ཞལ་མཐུན་པར་མ་ཟད་དགུང་གྲངས་རེ་གཉིས་སྟེང་འདས་པ་ཁུངས་ལྡན་གྱི་
ངག་ལས་ཐོས། མ་ཟད་ད་ལྟ་དགེ་གོང་དགོན་དུ་ཆོས་སྒོ་ཕྱེ་ཕྱིན་འདས་མཆོད་རྒྱུན་པར་
འཚོགས་འདུག་ལ། དེ་ཡང་དབུས་ཕྱོགས་ནས་འདས་པའི་ལོ་དང་ཟླ་ཚེས་གསལ་བར་
ཡི་གེ་ཐོན་པར་གྲགས་པས་ཡིད་ཆེས་སུ་ངེས་སོ།། སྐྱབས་རྗེ་བླ་མ་ཆོས་དབྱིངས་ཁྱབ་
བརྡལ་མཆོག་གི་ཞལ་སྔ་ནས། ངའི་བླ་མ་ཇི་ལྟར་སྐུ་གཤེགས་ཡོད་སྙམ་ཏེ་འདྲི་རྩད་
བྱས་པས་ཁོང་སྐྱེ་འཆི་ལ་རང་དབང་ཡོད་པ་སྐྱེས་བུ་ཚད་མའི་ངག་ལས་ཐོས་སོང་ཞེས་་་་
གསུངས་པ་ལྟར་དུ་དེ་ཁོ་ན་ཉིད་དོ།། དེ་མ་ཐག་སྐུ་གདུང་ཐད་ནས་འོད་ཆེན་པོ་ཞིག་
འཕྲོས་པ་དང་། དེའི་ནང་ནས་བྱ་ཁྱུང་གི་རྣམ་པ་དང་ཁ་དོག་དམར་པོ་ཞིག་ནུབ་ཕྱོགས་
ཀྱི་ནམ་མཁའི་དབྱིངས་སུ་བསྐྱོད་པ་ཡུལ་མི་འགས་མཐོང་བས་ངོ་མཚར་དུ་བཟུང་བ་
དང་། དུས་འགྱུར་གྱི་ཛ་དྲག་ཆེ་བས་ན། ཆོས་མཛོད་སྐུ་ཆེན་དང་འབྲི་གུང་རྒྱ་ར་སྤྲུལ་
སྐུ་རྣམ་གཉིས་ཀྱིས་ཐུགས་དམ་བཀྲོལ་ནས་ལྐོག་ཏུ་སྐུ་གདུང་སྲིན་མོའི་ཁྲག་རྩ་ཞེས་
པའི་ཕུག་པ་རུ་གདན་དྲངས་ཏེ་དགོངས་རྫོགས་དང་གདུང་མཆོད་ལེགས་པར་གྲུབ་པ་
དང༌། སྐུ་གདུང་ལྕགས་བྱི་ལོའི་ས་ག་ཟླ་བའི་བར་ཟླ་གསུམ་ལྷག་བཞག་པར་བཤད།
-34

བོད་སྤྲུལ་མདོ་སྔགས་བསྟན་པའི་ཉི་མ།
དེ་ནས་རིག་འཛིན་རྡོ་རྗེ་སོགས་ཀྱིས་ལྐོག་ཏུ་སྐུ་གདུང་འབྲི་གུང་ཏི་སྒྲོ་འབྲོང་ངུའི་སུམ་
མདོར་གདན་དྲངས་ཏེ་ཞུགས་ལ་ཕུལ། དེའི་སྐབས་སུ་རྒྱུད་ལས་རིག་འཛིན་རིག་པའི་
སར་བརྙེས་པའི་བརྡར་རྟགས་གསུང་པ་ཇི་བཞིན་མངོན་དུ་བྱུང་སྟེ། ས་གཡོ་བ་དང་སྒྲ་
གྲགས་པ། ནམ་མཁའ་ཡ་དག་ཅིང་འཇའ་སྤྲིན་གྱི་ཕུང་པོ་རབ་ཏུ་འཁྲིགས་ལ་འཁོར་
ཡུག་ཀུན་བསུང་ངད་འཐིལ་བ་དང་། ལྷག་ཏུ་ཁ་དོག་དམར་པོ་མང་བའི་རིང་བསྲེལ་
དབྱིབས་ཉི་ཟླ་དང་དུང་གི་རྣམ་པ་མང་པོར་བྱུང་བའོ།། མཆོག་སྤྲུལ་རྣམ་གཉིས་དང་
རིག་འཛིན་རྡོ་རྗེ་རྣམས་ཀྱིས་གདུང་རུས་རྣམས་སྲིན་མོ་ཁྲག་རྩྭའི་ཕུག་པ་རུ་སཙྪམང་དུ་
བཏབ་སྟེ་སྦས་པ་མ་ཟད། གདུང་རུས་མང་ཆེ་བར་རིག་འཛིན་རྡོ་རྗེས་ཁམས་པ་བཀྲ་ཚེ་
བརྒྱུད་དེ་ཧས་པོ་རིའི་རྒྱབ་ཀྱི་སྔར་མཁན་ཆེན་བོ་དྷི་ས་ཏྭའི་མཆོད་གདུང་དུ་གྲགས་པའི་
མཆོད་རྟེན་ཉམས་གསོ་བྱེད་སྐབས་དེའི་ནང་དུ་གདུང་རུས་ཀྱི་སཙྪ་བཏབ་ནས་བཞག་
པར་བཤད་དོ།། སྐུ་གདུང་ཞུགས་ལ་ཕུལ་ས་རུ་ཕྱིས་ཁོང་གི་ཞབས་ཕྱི་བ་བསོད་ནམས་
སྒྲོལ་མས་ཚེ་དཔག་མེད་པའི་སྐུ་ཁང་ཞིག་བཞེངས་ཡོད་པར་བཤད། ཡུལ་དེ་རུ་ཤིང་མི་
སྐྱེས་མོད་སྐུ་གཤེགས་ས་རུ་ད་ལྟ་ཤིང་ཕུང་ལེགས་པོ་ཞིག་སྐྱེས་ཡོད་པ་ཡུལ་མི་ཀུན་
ཀྱིས་ཡ་མཚན་དུ་འཛིན་པར་གྲགས་སོ།། ཟླ་དང་བྲལ་བའི་ལེགས་བཤད་རྨད་དུ་བྱུང་
བ་རྣམས་ནི། གཞན་ཟེར་རྗེས་བཟློས་དང་དཔེ་ཀློག་གཞུང་བཤུས་སོགས་མེད་པར་
འཇམ་མགོན་མི་ཕམ་པའི་དགོངས་གནད་མཐའ་དག་གབ་པ་མངོན་བྱུང་གི་ཚུལ་དུ་་་
གསལ་བར་ཐུགས་ཐོག་གཅིག་ནས་བཀྲལ་བའི་ཁྱད་དུ་འཕགས་པའི་བསྟན་བཅོས་
ཡིན་པ་རང་གཞུང་རྣམས་ལས་ངེས་པ་འདྲེན་པས་མང་དུ་བཤད་ཅི་ལ་དགོས།དཔལ་
ལྡན་བླ་མ་མཆོག་གི་ཞལ་སྔ་ནས། སྤྲུལ་སྐུ་སང་གི་སྔ་འགྱུར་གྱི་བསྟན་པ་ཐུགས་ལ་
བརྣགས་ཏེ་ལྟ་གྲུབ་ཤན་འབྱེད་རྩ་བ་བརྩམས་ཏེ་སྔ་འགྱུར་གྱི་དགོན་སྡེ་ཆེ་ཁག་འགའ་
ཞིག་ལ་བསྐུར་བས། ཁ་ཤས་ཀྱིས་བཀའ་དྲིན་མི་གཟོ་བར་མ་ཟད་ཕྲག་དོག་སྒོས་ཚིག་
-35

རྣམ་ཐར་པདྨའི་ཕྲེང་བ།
དོན་གཉིས་ལ་སྐྱོན་གྱི་ཆ་རེ་རྩོལ་བ་ཆེན་པོས་ཨེ་རྙེད་བལྟས་རུང་། ཅི་ཡང་མ་རྙེད་དེ་ཡི་
མུག་སྟེ་བསྡད་པའི་ཚུལ་ནི།
བྱང་ཆུབ་སེམས་དཔའི་སྤྱོད་འཇུག་ལས།
ཕྱོགས་བཞིར་སྐྱབས་མེད་མཐོང་ནས་ནི།།
དེ་ནས་ཀུན་ཏུ་ཡི་མུག་གྱུར།།
ཞེས་གསུངས་པ་དང་འདྲ་བའི་ཕྲག་དོག་དང་ཕྱོགས་ཞེན་འདྲ་བའི་ཐབས་སྡུག་་་་
མེད་པས་བརྗེ་ཆ་ག་ཕྱིན་ཆད་སེམས་ལ་འཛིན་དགོས་ཞེས་གསུངས་པ་བཞིན་ད་་་་་
དཔྱད་གསུམ་དག་པའི་ལེགས་བཤད་རྨ་མེད་པ་ལ་རྒོལ་བ་ངན་པའི་ཡུལ་ལ་་་་་་
འདས་པའོ།། གཞན་ཡང་། དཔལ་ལྡན་བླ་མ་མཆོག་གི་ཞལ་སྔ་ནས།
བོད་སྤྲུལ་སང་གིས་གཞུང་གང་ཡིན་ཡང་ཀུན་མཁྱེན་ཆེན་པོའི་གསུང་ཆོས་བཞིན་དུ་
དཔེ་བལྟ་དང་དཔེ་ཀློག་ཅི་ཡང་མི་བྱ་བར་ཐུགས་ཐོག་ནས་རྩོམ་སྟེ་དཔེར་ན་ལྟ་གྲུབ་
རྩ་བ་ཁྱིམ་ཚང་ཞིག་ལ་རིམ་གྲོར་བྱོན་པའི་ཞོར་དུ་སྔ་དགུང་རྣམས་སུ་ཉིན་གཉིས་་་་
གསུམ་ཙམ་ལ་བརྩམས་པ་ལྟ་བུ་ཡིན་ཞེས་གསུངས་པ་བཞིན་ནོ།། དེ་ལྟ་བུའི་འཇམ་
དཔལ་སྨྲ་བའི་ཉིན་བྱེད་ཀྱི་བྱིན་རླབས་སྙིང་ལ་ཞུགས་ཏེ་གཟུངས་དང་སྤོབས་པའི་
གཏེར་ཆེན་པོས་དགོངས་པ་འགྲོལ་བའི་བརྩམས་ཆོས་རྣམས་ནི། ཤེར་ཕྱིན་མངོན་
རྟོགས་རྒྱན་གྱི་དོན་འགྲེལ་མ་ཕམ་དགོངས་རྒྱན། ཤེར་ཕྱིན་མངོན་རྟོགས་རྒྱན་གྱི་
ཚིག་དོན་རྣམ་པར་བཤད་པ་མི་ཕམ་ཞལ་ལུང་། མངོན་རྟོགས་རྒྱན་གྱི་དཀའ་གནད་
ཟིན་བྲིས། རྒྱན་གྱི་ཟིན་ཐུན། བདེ་གཤེགས་སྟོང་ཐུན། དབུ་མ་བཞི་བརྒྱ་བའི་ཚིག་
དོན་རྣམ་པར་བཤད་པ་ཀླུ་དབང་དགོངས་རྒྱན། དབུ་མ་འཇུག་པའི་དོན་འགྲེལ་ཟླ་
བའི་དགོངས་རྒྱན། དབུ་མ་འཇུག་པའི་སྤྱི་དོན་རྣམ་པར་བཤད་པ་ཟླ་བའི་ཞལ་ལུང་
ཞེས་ཀྱང་ཡོད་པར་བཤད། ལྟ་གྲུབ་ཤན་འབྱེད་ཀྱི་བསྡུས་དོན་ས་བཅད་བསྡུས་པ།
-36

བོད་སྤྲུལ་མདོ་སྔགས་བསྟན་པའི་ཉི་མ།
ལྟ་གྲུབ་ཤན་འབྱེད་གནད་ཀྱི་སྒྲོན་མེ། ལྟ་གྲུབ་ཤན་འབྱེད་ཀྱི་ཚིག་དོན་རྣམ་པར་བཤད་
པ་འཇམ་དབྱངས་དགོངས་རྒྱན། དྲངས་ངེས་ལྡེ་མིག དགེ་འདུན་ཉི་ཤུའི་རྣམ་པར་
བཞག་པ། པོད་ལྔའི་དཀའ་གནད་ཀྱི་ཟིན་བྲིས། དྲི་བ་དང་དྲིས་ལན། ཡེ་ཤེས་བླ་མའི་
ཟིན་བྲིས། འཕགས་པ་བཟང་པོ་སྤྱོད་པའི་སྨོན་ལམ་གྱི་བསྡུས་དོན་མནྡ་ར་བའི་ཕྲེང་བ།
རྣམ་དག་བདེ་ཆེན་ཞིང་སྨོན་གྱི་ཁྲིད་ཡིག་བདེ་ཆེན་མྱུར་ལམ། དཔལ་ལྡན་བླ་མ་ཆོས་ཀྱི་
གྲགས་པའི་བླ་མའི་རྣལ་འབྱོར་བྱིན་རླབས་མྱུར་འཇུག ཚོགས་གླུ་རྩ་གསུམ་མཆོད་སྤྲིན།
སུམ་རྟགས་སྡོམ་བྱང་། བོད་ཀྱི་བརྡ་སྤྲོད་པ་སུམ་ཅུ་བ་དང་རྟགས་ཀྱི་འཇུག་པའི་ཚིག་
འགྲེལ་དབྱངས་ཅན་སྒྲ་དབྱངས། ནང་བསྒྲུབ་རིག་འཛིན་འདུས་པ་ཡི་གཡང་སྒྲུབ་
དཔལ་གྱི་བུམ་བཟང་། གསོལ་འདེབས་ཚིག་བདུན་མའི་འགྲེལ་བ། སྨན་བཙུན་རྡོ་རྗེ་
ཆོས་སྒྲོན་གྱི་གསོལ་མཆོད་དང་འདོན་ཆོག་སོགས་སྔ་གཞུག་ཐམས་ཅད་བསྡོམས་ན་པོ
ད་བཀྲ་ཤིས་པའི་གྲངས་སུ་ལོང་བའོ།། དེ་དག་ལས་ད་ལྟ་དཔེ་རྒྱུན་ཡོད་མེད་ཅི་
རིགས་ཡོད། སྤྱིར་གཞུང་མང་དུ་རྩོམ་པའི་ཐུགས་བཞེད་ཡོད་པར་གསུངས་ཏེ།
ཉིད་ཀྱི་ཞལ་སྔ་ནས། །
གཞུང་མང་རྣམ་བཤད་དག་གི་འཇའ་འཕྲོ་ཡང་།།
དོན་བྲལ་མི་བྲུན་གྲོགས་ཀྱི་སྣང་ཤེས་དེས།།
འཆད་རྩོད་རྩོམ་པའི་ངལ་འབྲས་སྐབས་རྙེད་ཅིང་།།
བརྗོད་བྲལ་བརྟུལ་ཞུགས་བརྟན་པས་འཚེངས་པར་འཚལ།།
ཞེས་གསུངས་མོད། འོན་ཏེ་གཅིག་ན་རྩོམ་པར་སྐུལ་བ་པོ་མེད་པ་དང་།
གཉིས་སུ་བྱབ་ཆུང་གཡམ་རྒྱུགས་པ་བསོད་དཔལ་ཟེར་བ་སོགས་འགའ་ཞིག་གིས་་་
རྟེན་འབྲེལ་ཆོས་དུང་དཀར་པོ་ལ། དམ་གྲིབ་དུག་ལྕེ་ནག་པོ་ཡང་ནས་ཡང་དུ་ལྷ་ལུང་
ནང་དུ་འདྲེ་ལག་བརྐྱངས་པས་གདུལ་བྱའི་བགོ་སྐལ་དུ་མ་གྱུར་པའོ།། ཉིད་ཀྱི་ཞལ་
-37,

རྣམ་ཐར་པདྨའི་ཕྲེང་བ།
སྔ་ནས། ཆགས་སྡང་མེད་པའི་ཡིད་ཀྱིས་རྩོམ་པ་ཉུང་བསྡུས་ཙམ་སྤེལ་ཁུལ་བགྱིད་ཟིན་
རུང་། དོན་མེད་ཆགས་སྡང་སྤེལ་བ་སོགས་ཀྱི་རྒྱུ་ལྟར་སྣང་བས་ད་ནི་བྲི་འདོད་གཏན་
ནས་མེད་ཅེས་གསུངས་པ་ནི་ཤིན་ཏུ་ཡིད་ཕམ་པ་དང་ཕངས་པའི་གནས་སོ།། དེ་ལྟར་
སྤོང་བ་བསམ་གཏན་དང་ཀློག་པ་ཐོས་བསམ་གྱི་འཁོར་ལོའི་མཛད་པ་བཟང་བོའི་སྐབ
ས་སོ།། འདི་ལྟར་བྱ་བ་ལས་ཀྱི་འཁོར་ལོ་བསྟན་པའི་བཙས་སུ་བཞག་ཚུལ་ནི། རྗེ་གང་
གི་ཕྱག་རྫས་སྐོར་ཡང་དོན་མེད་ཆུད་ཟོས་སུ་མ་སོང་བར་བསྟན་པའི་མཛེས་སུ་གྱུར་ཚུལ་
ཅུང་ཟད་བརྗོད་ན། གསེར་དངུལ་བཀྲ་མའི་མཆོད་རྫས་ཡོ་བྱད་ཆ་ཚང་བ་རྒྱལ་རོང་
རིག་འཛིན་རྡོ་རྗེས་དུས་འགྱུར་གྱི་སྐབས་སྲོག་དང་བསྡོས་ཏེ་སྦས་སྐུང་བྱས་ཤིང་།
ཆོས་སྒོ་ཕྱེས་ནས་མི་རིང་བར་སྔ་འགྱུར་ཆོས་སྡེ་འོག་མིན་ཨོ་རྒྱན་སྨིན་གྲོལ་གླིང་དུ་
འབུལ་གནང་མཛད་ཅིང་། དེང་སྐབས་དགོན་འདིའི་མཆོད་རྫས་གཅོ་བོར་གྱུར། །
དེའི་འབུལ་ཐོ་སྔར་ཁོང་གི་ཞབས་ཕྱི་ཨ་ནེ་བསོད་ནམས་སྒྲོལ་མས་ཁམས་སྤྲུལ་བསོད་
ནམས་དོན་གྲུབ་ལ་ཕུལ་འདུག་པ་ལས་དཔར་བཤུས་བགྱིས་པ་འདི་ལྟར། བོད་སྤྲུལ་
མདོ་སྔགས་བསྟན་པའི་ཉི་མའི་མཆོད་རྫས་སྨིན་གྲོལ་གླིང་ལ་ཕུལ་བའི་དངོས་གྲངས་ནི།
གསེར་དངུལ་བཀྲ་མའི་བུམ་པ་ཆ་གཅིག དེའི་ཁ་རྒྱན་ཆ་གཅིག གསེར་སྐྱེམས་ཕུད་
ཕོར་འབུལ་གཞོང་རང་འགྲིག་གཅིག དངུལ་བླུག་མའི་ཕུད་ཕོར་ཆ་གཅིག གསེར་
དངུལ་བཀྲ་མའི་རྒྱ་གླིང་ཆ་གཅིག་དང་དེ་ལ་དངུལ་ཐག་དང་གཟི་ཕྲ་རེ་རེའི་རྒྱན་ཆ།།
གསེར་དངུལ་བཀྲ་མའི་རྐང་གླིང་ཆ་གཅིག གསེར་དངུལ་བཀྲ་མའི་ནས་བཟེད་གཅིག
གསེར་དངུལ་བཀྲ་མའི་ཐུན་བཟེད་ཆ་ཚང་གཅིག གསེར་དངུལ་བཀྲ་མའི་གཏོར་ཆ་
གཅིག དངུལ་གྱི་གཏོར་སྡེར་བདུན། གསེར་དངུལ་བཀྲ་མའི་སྤོས་ཕོར་དངུལ་ཐག་
རང་འགྲིག་གཅིག གསེར་དངུལ་བཀྲ་མའི་སྨན་རག་ཆ་གཉིས། གསེར་དངུལ་
བཀྲ་མའི་ལྷ་བརྒྱ་གཏོར་གཅིག་ཆ་ཚང་གཅིག དངུལ་གྱི་མེ་ལོང་གཅིག དུང་དཀར་
-38 -

བོད་སྤྲུལ་མདོ་སྔགས་བསྟན་པའི་ཉི་མ།
གཅིག གསེར་དངུལ་བཀྲ་མའི་མེ་ཏོག་ཕྲ་རྒྱན་ལྡན་པ་གཅིག་དང་ཕྲ་རྒྱན་མེད་པ་གཅིག
གསེར་དངུལ་བཀྲ་མའི་དབང་ལྔའི་མེ་ཏོག་གཅིག གསེར་དངུལ་བཀྲ་མའི་དྲག་ཤོས་
གཅིག་དང་ལྷ་བཤོས་གཅིག དངུལ་གྱི་བྲན་ཐུར་ཕྲ་རྒྱན་དང་བཅས་པ་ཆ་གཅིག་དང་
ཡང་ཆེ་བ་གཅིག གསེར་དངུལ་བཀྲ་མའི་མིག་ཐུར་གཅིག གསེར་དངུལ་བཀྲ་མའི་
མནྟལ་ཆ་ཚང་གཅིག སྟག་ལྤགས་གཅིག གསེར་དངུལ་བཀྲ་མའི་དུང་ཆེན་ཆ་གཅིག
བ་སོའི་ལག་གདུབ་གཅིག བྱུ་རུ་ཆེ་ཆུང་བཅོ་བརྒྱད། གཡུ་ཆེ་ཆུང་བཅོ་བརྒྱད། གཞན་
ཤེལ་སོགས་ཕྲ་རྒྱན་བཅུ་དྲུག གཟི་ཕྲ་གསུམ། མཁའ་འགྲོའི་དར་ཐག་ལས་གྲུབ་པའི་
ཐུབ་པའི་སྐུའི་ཐང་ག་གཅིག སྒམ་གོ་བས་གཡོག་པ་ཆ་གཅིག་བཅས་སྨིན་གྲོལ་གླིང་ལ་
འབུལ་མཁན་རིག་འཛིན་རྡོ་རྗེ་ཞེས་འཁོད་འདུག་གོ། གཞན་ཡང་། དངུལ་སྒོར་ཕོན་
ཆེན་བརྡུང་ནས་དངུལ་ཏིང་དང་མནྟལ་སྤུས་ལེགས་བརྡུང་ནས་བསམ་ཡས་གཙུག་ལག་
ཁང་ཉམས་གསོའི་སྐབས་སུ་ཁམས་པ་བཀྲ་ཤིས་ཚེ་རིང་བརྒྱུད་དེ་ཇོ་བོ་བྱང་ཆུབ་ཆེན་
མོའི་སྐུ་མདུན་དུ་གཏན་འཇགས་ཀྱི་མཆོད་རྫས་སུ་ཕུལ་བ་མ་ཟད། བསམ་ཡས་ཞིག་
གསོའི་ཞལ་འདེབས་སུ་ཁོང་གི་ཕྱག་རྒྱུ་འབོར་ཆེན་ཕུལ་བ་དང་། གཞན་ཡང་། དངུལ་
སྒོར་མང་པོར་བེ་གུ་དགོན་པའི་གྲྭ་དྲི་མེད་ཀྱིས་ཉར་ཚགས་བགྱིས་ཏེ་ཕྱིས་དགོན་དེར་གུ་
རུ་མཚན་བརྒྱད་ཀྱི་ཞལ་ཐང་སྤུས་ལེགས་སོགས་བཞེངས་ཏེ་སྐྱེ་བོ་མང་པོར་ཐར་བའི་ས་
བོན་དུ་བསྐྲུན་ཏོ།། ཞལ་སློབ་ལ། ཁོང་གི་ཞལ་ནས་ང་ལ་བཱ་ཐུར་མཁན་ཆེན་ལྟ་བུའི་
སློབ་ཚོགས་མང་པོ་མེད་ཀྱང་ཡོད་པ་རྣམས་ནི་བསྟན་འགྲོ་ལ་ཕན་པའི་དམ་པ་མཆོག་
སྟག་འདྲ་གཟིག་འདྲ་ཡིན་ཞེས་གསུངས་པ་ལྟར་དུ། རིག་པའི་གནས་ལྔ་ཁོང་དུ་ཆུབ་
པའི་མཁས་པའི་ཁྱུ་མཆོག ཀ་དག་ཁྲེགས་ཆོད་ཀྱི་ལྟ་བ་ཉམས་བཞེས་མཐིལ་དུ་གནང་
བའི་རྟོགས་པའི་དབང་ཕྱུག་ཆེན་པོ། འདོད་ཆུང་ཆོག་ཤེས་ཀྱི་ངེས་པ་དོན་གྱི་བྱ་བཏང་།
བསླབ་གསུམ་གཙང་མའི་ཚངས་པར་སྤྱོད་པའི་བག་ཡོད་ཚུལ་ལྡན། ངེས་མེད་རི་ཁྲོད་
-39 -

རྣམ་ཐར་པདྨའི་ཕྲེང་བ།
འགྲིམས་པའི་སྦས་པའི་རྣལ་འབྱོར། ཟབ་གཏེར་དག་སྣང་ལ་རང་བྱན་ཚུད་པའི་གཏེར་
ཆེན་ཆོས་ཀྱི་བདག་པོ། སྣང་སྲིད་སྒྱུ་མའི་རོལ་བ་ཆོས་ཉིད་ཀྱི་རྩལ་དུ་རྟོགས་པའི་གྲུབ་
ཆེན། སྐུ་གསུང་ཐུགས་ཀྱི་བཀོད་པ་བསོད་ནམས་ཀྱི་ཞིང་དུ་བསྐྲུན་པའི་མི་བཟད་ནོར་
གྱི་བདག་པོ་སོགས་ཕྲིན་ལས་ཀྱི་བྱེད་པོ་བགྲང་ལས་འདས་པ་ལས། རང་གཞན་
གཉིས་ཀྱིས་དོན་འོང་བའི་ཞལ་སློབ་གཙོ་བོ་རྣམས་ནི། སྐྱབས་རྗེ་ཡིད་བཞིན་ནོར་བུ་
འཇིགས་མེད་ཕུན་ཚོགས་འབྱུང་གནས་སམ་ངག་དབང་བློ་གྲོས་མཚུངས་པ་མེད་པ།
སྐྱབས་རྗེ་རིན་པོ་ཆེ་མཁན་ཆེན་པདྨ་ཆོས་དབྱིངས་ཁྱབ་བརྡལ་ལམ་ཐུབ་བསྟན་བློ་
བཟང་བརྩོན་འགྲུས། ཨ་རིག་མཁན་ཆེན་པདྨ་ཚེ་དབང་ལྷུན་གྲུབ། དཔལ་ཡུལ་
མཁན་དཀོན་མཆོག དཔལ་ཡུལ་མཁན་ཐུབ་བསྟན་ཀུན་བཟང་འོད་ཟེར། མཁན་
རིན་པོ་ཆེ་ར་ཧོར་ཐུབ་བསྟན། མཁན་རིན་པོ་ཆེ་དར་ཐང་བློ་བཟང་ཚུལ་ཁྲིམས། །
གཙང་ར་ཧོར་མཁན་ཆེན་ཟླ་བའི་འོད་ཟེར། རྡོ་གྲུབ་རིན་པོ་ཆེ་སྐུ་འཕྲེང་བཞི་བ་
འཇིགས་མེད་ཐུབ་བསྟན་འཕྲིན་ལས་དཔལ་བཟང་པོ། རྨེ་བ་ཧོར་མོའི་འཇམ་དཔལ།
ཆུང་ཡོའི་མཁན་ཟླ་འོད། སྨུག་སེང་མཁན་བཀྲ་ཤིས་ཕུན་ཚོགས། ར་སྐོར་མཁན་ཆེན་
ཐུབ་བསྟན་ནོར་བུ། རྨེ་བ་མཁན་ཐུབ་ཆོས། རྨེ་བ་མཁན་ཐུབ་བསྟན། རྫོང་སྒོ་མཁན་
བློ་གྲོས། གཡུ་སྒར་མཁན་ཡག་སྐོར་ཆོས་གསལ། བསྟན་རྒྱས་དབོན་པོ་འཇིགས་མེད།
ང་
ཁྲ་གླིང་མཁན་བཀྲ་ཤིས་ཆོས་འཕེལ། རྒྱ་གར་བླ་མ་སངས་རྒྱས་བསྟན་འཛིན། ཞི་ཆེན་
མཁན་གང་ཤར། གྲ་ལག་བླ་མ་ལོ་པུས། བླ་མ་བསོད་ནམས་ཆོས་འཕེལ། རྫ་བ་
མཁན་ཨ་ཆུང་། འབྲི་གུང་བ་མཁན་དཀོན་མཆོག་ནོར་བུ། རྫ་རྒྱལ་མཁན་ཐུབ་བེ།
ཁྲོ་མཐའ་འཕྲིན་ལས། དྲེའུ་དཀར་སྤྲུལ་བློ་གྲོས་རབ་གསལ། འཛི་སྒར་མཁན་དོན་
རྒྱུད་ཉི་མ།ལུང་དཀར་མཁན་བློ་བཟང་བདེ་ཆེན། འབྲི་གུང་སྐྱབས་མགོན་རིན་པོ་ཆེ།
འབྲི་གུང་ཁྲི་ཚབ་མཆོག་སྤྲུལ་རིན་པོ་ཆེ། འབྲུག་སྤྲུལ་སྐུ་མཆོག་འཇིགས་མེད་བསྐལ་
-40 -

བོད་སྤྲུལ་མདོ་སྔགས་བསྟན་པའི་ཉི་མ།
བཟང་རྒྱ་མཚོ། ལ་དྭགས་རྟོགས་ལྡན་རིན་པོ་ཆེ། ཀོ་ཇོ་བླ་མ་རྟ་མགྲིན། དར་ཐང་
མཆོག་སྤྲུལ་ཀུན་དགའ་དགེ་ལེགས། སྨུག་སེང་ཁ་ལེ་སྤྲུལ་སྐུ། སྨིན་གླིང་རྒྱལ་སྲས་
འཇམ་དཔལ་ཆོས་གྲགས། འབྲུ་གུང་སྐྱབས་མགོན་ཆེ་ཚང་འཕྲིན་ལས་ལྷུན་གྲུབ།
དྭགས་པོ་མཆོག་སྤྲུལ་ཡེ་ཤེས་ལྷུན་གྲུབ། རི་རྒྱལ་མཆོག་སྤྲུལ། སྟག་ཚང་སྤྲུལ་སྐུ། །
གནུབས་པ་སྤྲུལ་སྐུ། ཨ་སྐྱོང་བླ་མ་རྟོགས་ལྡན་བློ་གྲོས་རྒྱ་མཚོ། དགེ་གོང་བླ་མ་རིག་
འཛིན། ལྷོ་བ་བླ་མ་འཆི་མེད་མགོན་པོ། དཔའ་རིས་བླ་མ་འཇམ་དབྱངས་འོད་ཟེར།
བྲག་ཡབ་བླ་མ་མཁྱེན་རབ་སེང་གེ། བླ་མ་ཐུབ་བསྟན་སྨོན་ལམ། ཁང་གདུང་དབོན་པོ་
བསོད་ནམས་འོད་གསལ། རི་ཁྲོད་པ་མི་ཉག་བསོད་ནམས་བཟང་པོ།ཉག་རོང་ཐོགས་
མེད་བློ་གྲོས། རྒྱལ་རོང་རིག་འཛིན་རྡོ་རྗེ། འབྲི་གུང་འཇང་པ་དར་རྒྱས། བཀྲ་ཤིས་རྒྱ་
མཚོ། གཡུ་ཁོག་དོན་ཚེ། ཡང་རི་དཀོན་མཆོག་རྣམ་རྒྱལ། བེ་གུ་བསྟན་འཛིན་ཆོས་
རྗེ། གཡའ་རིའི་འཕེལ་དར་སོགས་ནི་རང་དོན་དུ་ཐོས་བསམ་བསྒོམ་པའི་རྟོགས་པས་
བདག་བསྒྲལ་ཅིང་། གཞན་དོན་དུ་འཆད་རྩོད་རྩོམ་པའི་སྙིང་རྗེས་གཞན་བསྒྲལ་སྒོས་
དོན་གཉིས་མཐར་སོན་པའི་མཁས་གྲུབ་ཤ་སྟག་གོ། དེ་ལྟར་མཛད་བསྡུས་འདི་ནི། །
སྔོན་གྱི་ཚད་ལྡན་གྱི་ཡིག་ཆ་གང་ཡང་མེད་གཤིས་འཁྲུངས་ལོ་སོགས་ཅུང་ཟད་མི་འདྲ་བ་
རེ་ཡོད་མོད། གཙོ་བོར་ཚིག་བཙུན་ཞིང་བརྟན་མཁས་ཀྱི་ཡོན་ཏན་བླ་ན་མེད་པའི་བོད་
སྤྲུལ་རིན་པོ་ཆེ་ཁོང་གི་ཞལ་སློབ། སྐྱབས་རྗེ་བླ་མ་དག་གི་མཚན་བརྗོད་པར་དཀའ་
ན་ཡང་དགོས་པ་དོན་གྱི་སླད་དུ་སྨོས་ན། བླ་མ་ཡིད་བཞིན་ནོར་བུ་འཇིགས་མེད་ཕུན་
ཚོགས་འབྱུང་གནས་དང་། བླ་མ་པདྨ་ཆོས་དབྱིངས་ཁྱབ་བརྡལ། བླ་མ་བློ་བཟང་ཚུལ་
ཁྲིམས། བླ་མ་ར་ཧོར་ཐུབ་བསྟན། བླ་མ་གྲ་ལག་ལོ་པུས། བླ་མ་བསོད་ནམས་ཆོས་
འཕེལ་རྣམས་ཀྱི་ཞལ་གསུང་དངོས་དང་། གཞན་ཡང་དབུས་ཕྱོགས་འབྲི་དྭགས་
རྣམས་སུ་མཛད་པ་རྣམས་གཡུ་ཁོག་མཁན་ཤེས་བྱས་འདྲི་བརྩད་བྱས་ཏེ་བཀོད་པ་

རྣམ་ཐར་པདྨའི་ཕྲེང་བ།
བཞིན་བྲིས་སོ།། དེས་ན་རང་བཟོ་དང་སྒྲོ་སྐུར་གྱིས་མ་བསླད་པས་སུས་ཀྱང་ཡིད་ཆེས་
དང་ཡི་རངས་ཀྱི་གནས་སུ་ངེས་སོ།། །།
སླར་སྨྲས་པ། །
སྲིད་པའི་མཐའ་ལ་སྙན་པའི་བ་དན་དགུང་ན་བརྗིད་པའི་ཀུན་མཁྱེན་རྗེ།།
སྔ་འགྱུར་བསྟན་ལ་བྱ་ར་བྱེད་པའི་འཇིགས་བྲལ་སྨྲ་བའི་ཉི་མ་མཆོག།
གསང་གསུམ་དུམ་བུའི་ཨུ་དམ་ཏོག་འདི་སྐལ་བཟང་དགྱེས་པའི་མཆོད་ཚོགས་སྤྲིན།།
ལྷག་བསམ་ལ་ཐོད་དུང་གི་རི་མོ་གཡས་སུ་འཁྱིལ་བའི་ཚངས་དབྱངས་རྟ།།
གང་གི་རྣ་བའི་བུ་གར་གསོན་ཚེ་མི་མཐུན་རྒུད་པའི་ན་བུན་ཡལ།།
དད་གསུམ་བུ་མོའི་མགོ་ལྕོག་ལྡེམ་བཞིན་འཕགས་ནོར་བདུན་གྱི་རྒྱན་དུ་ཤོག།
བླ་མའི་ཞལ་ལུང་རྟ་ལྗང་བདུན་གྱིས་སྐྱ་རེངས་དང་པོ་བསུས་པའི་འོག།
འདི་ན་བཀྲ་བའི་ཀུན་མཁྱེན་བོད་པའི་མཛད་བསྡུས་རྒྱལ་སྲས་སྲིད་པའི་མིག།
མཚན་དཔེའི་གཟི་བྱིན་སྲིད་ན་རྫོགས་ཀྱང་སྐབས་ཤིག་རྩེ་དགའི་རི་བོའི་མངལ།།
ཉེ་བར་གནས་འདི་སྲིན་བུས་མ་བཟོད་ངལ་བ་དུ་མས་ལམ་འདིར་ཞུགས།།
བརྒྱུད་ལྡན་བླ་མའི་ཞལ་སྐྱིན་འཚོབ་དང་བསྟན་པའི་ཉི་མའི་སྔ་འགྱུར་བསྟན།།
བྱ་ར་བྱས་པའི་དྲིན་འདི་བསམས་ནས་མ་བསྐུལ་འཁུར་ལེན་དམན་པའི་སྤྱོད།།
དང་དུ་བླངས་ཀྱི་རྙེད་དང་གྲགས་པའི་དུག་གིས་མ་ལྷད་ཡིད་འོང་སྣོད།། །
སྐབས་གསུམ་ཟས་འདི་ཀུན་མཁྱེན་བརྒྱུད་པའི་བུ་རྣམས་དགྱེས་པ་གོར་མ་ཆག།
འདིར་སྨྲས་བསྔགས་འོས་ཆ་རེ་སྲིད་ན་བསྟན་དང་འགྲོ་བ་བདེར་གནས་ཤིང་།།
བདག་ཀྱང་འཇིགས་པའི་འཆི་བའི་མཆེ་ནས་པད་འབྱུང་བླ་མའི་ཞལ་མཇལ་ནས།།
གསུང་གི་བདུད་རྩིའི་ཕ་ཕོག་ཐོབ་ནས་བྱིན་རླབས་ཉི་མ་སྙིང་ཞུགས་ནས།།
རིག་འཛིན་དཔའ་བོར་གཤེགས་པའི་ལམ་ནས་ཐེ་ཚོམ་མེད་པར་བདེར་ཕྱིན་ནས།།
-42 -

བོད་སྤྲུལ་མདོ་སྔགས་བསྟན་པའི་ཉི་མ།
དཔལ་ལྡན་བླ་མའི་ཚོམ་བུའི་གྲྭལ་ནས་སླར་ཡང་གསུང་གི་སྐལ་མཉམ་ནས།།
རྒྱལ་བའི་སྤྱོད་པ་བདག་གིར་བཞེས་ནས་འཇམ་དཔལ་སྨྲ་བའི་ཉིན་བྱེད་ཤོག། །།
ཅེས་པ་ནི། བརྒྱུད་ལྡན་བླ་མའི་བྱིན་རླབས་འཇུག་པ་དང་། ཡི་དམ་ལྷ་ཡི་ཞལ་
མཇལ་ཆེད་དང་། བོད་སྤྲུལ་ཞེས་པའི་མཚན་ཙམ་ལས་རྣམ་ཐར་གྲུ་གཟིངས་ཆེན་པོ་
བགྲང་བྱ་དུ་མས་བྱིངས་ལ་ཉེ་བར་མ་བཟོད་དེ། གྲ་ལག་བླ་མ་ལོ་པུས་ལ་ཞུས་པས་
ཁོང་གི་ལོ་རྒྱུས་ཀྱི་གཞི་འཛིན་ས་ལེགས་པོ་ཞིག་གསུངས་ཤིང་ཡི་རངས་ཀྱིས་བསྐུལ་
མ་བྱས་པ་དང་། ཕྱིས་སུ་མཁན་ཆེན་ཏེ་པ་མཆོག་གིས་ཀྱང་ལྷ་རེག་སྒོས་བསྐུལ་མ་
ནན་ཏན་ལ་བརྟེན་བློ་གྲོས་རྒྱ་མཚོ་འམ་ཐུབ་བསྟན་དགོངས་པ་རབ་གསལ་དུ་འབོད་
པའི་ནོར་འཛིན་ཞིང་བཅུའི་ས་གནད། ལས་བཞི་གྲུབ་པའི་ཞིང་ས། གཙུག་ན་འོད་
འབར་གྱི་གནས་ཡུལ། རྨ་ཀླུང་ད་ལ་རིང་མོའི་ཁུགས་སོ། རྨ་ཡུལ་གཡང་གི་རྭ་བ།
རྨ་གཞོང་གསེར་གྱི་མཐིང་ག རྨ་འགྲམ་གསེར་ཉ་ཁ་འཕྲོད། མདོ་སྨད་སའི་ཐིག་ལེ།
གླིང་ས་མཐོང་བ་ཀུན་སྨོན། བཀྲ་ཤིས་གོང་གསེར་ཁ་མདོ། མཁྱེན་བརྩེ་ཡེ་ཤེས་རྡོ་
རྗེའི་མཚན་དཔེའི་ལང་ཚོ་བཞད་པའི་འཁྲུངས་གནས། མཁྱེན་སྤྲུལ་ཐུབ་བསྟན་ཡེ་
ཤེས་རྒྱལ་མཚན་ནམ་མདོ་ཁམས་གསུམ་གཟིལ་གནོན་དགྱེས་པ་རྡོ་རྗེས་བྱིན་གྱིས་
རླབས་པའི་ཞིང་ས། རིན་ཆེན་ནོར་བུ་སྤུངས་པའི་གདན་ཐོག ཐུབ་བསྟན་ཡོངས་
སུ་འདུས་པའི་དབུས་མཆོག ཐེག་གསུམ་ཆོས་འཁོར་ནོར་བུའི་གླིང་ག འཇམ་
དབྱངས་རལ་གྲིའི་ཆོས་སྡེ། བསམ་གཏན་གྲུབ་པའི་ཁང་བཟང་ཉམས་དགའ་བ་ནས་
དུས་རབས་ཉི་ཤུ་བའི་རབ་བྱུང་བཅུ་བདུན་པའི་ཆུ་ལུག་ལོའི་གྲོ་བཞིན་ཟླ་བའི་ནག་
ཕྱོགས་བཟང་པོ་གཉིས་པར་གྲུབ་པར་བགྱིས་པ་དུས་ཀུན་དགེ་བའི་རྒྱུ་གྱུར་ཅིག། །།
-43 -

རྣམ་ཐར་པདྨའི་ཕྲེང་བ།
44 -

༄༅།།མཁན་ཆེན་ཀུན་བཟང་ཆོས་གྲགས།
༄༅།།མཁན་ཆེན་ཀུན་བཟང་ཆོས་གྲགས་སམ་
ཀུན་དཔལ་གྱི་རྣམ་ཐར་དད་པའི་
འཇུག་ངོགས་ཞེས་བྱ་བ་
བཞུགས་སོ།།
ན་མོ་གུ་རུ་པདྨ་ཀཱ་ར་ཡེ། དེ་ཡང་བཀའ་གདམས་བུ་ཆོས་ལས།
གཞན་ཡང་དགེ་གོང་ཞེས་པར་འབྱོན།།
དགེ་གོང་དེ་ཡང་འདི་སྐད་དུ།།
སེར་པོ་ཐང་གི་དཀྱིལ་ཤེད་དུ།།
བསམ་མི་ཁྱབ་པའི་གྲྭ་ཚོགས་རྣམས།།
ཆོས་མཐུན་ཆོས་གྲྭ་འདེབས་པར་འགྱུར།།
དེ་ཚེ་ཀླུ་ཡི་རྒྱལ་པོ་ཞིག།
གླང་བུ་ལྟག་སྐྱེད་ཅིག་ཏུ་སྤྲུལ།།
དེ་རིང་དགེ་འདུན་ཐང་གོང་འདིར།།
བྱོན་ལ་ས་ཕྱོགས་དུལ་བར་གྱིས།།
སྐྱེ་བོ་ཀུན་ལའང་ཕན་པར་མཛད།།
དེ་ནས་དྷརྨ་ཀཱིརྟིའི་གསུང་།།
45 -

རྣམ་ཐར་པདྨའི་ཕྲེང་བ།
རབ་དགེས་བསྟན་པའི་ཐང་གོང་འདིར།།
ཞག་དགའ་དགེ་སྦྱོར་གནས་ཤིག་འཆའ།།
དེར་བཞུགས་ཆོས་ཀྱང་མང་དུ་གསུང་།།
དེ་ཚེ་དགེ་གོང་བ་ཞེས་གྲགས།།
དེ་འདྲའི་སྐྱེས་མཆོག་དམ་པ་ཡིས།།
སངས་རྒྱས་བསྟན་པ་འཛིན་པར་བྱེད།།
སླར་ཡང་སྟབས་ཀའི་དགོན་པ་དེར།།
པོ་ཏ་ལ་ཡི་གནས་ཚོགས་ཀྱིས།།
སྤྱན་འདྲེན་དགའ་ལྡན་གནས་སུའང་འགྲོ།།
སྤྲུལ་པ་དེ་ཡང་འདི་ན་མཆིས།།
ཞེས་གང་ཉིད་ལུང་དུ་བསྟན་ཞེས་མཁན་ཆེན་པདྨ་ཚེ་དབང་ལྷུན་གྲུབ་མཆོག་གིས་
གསུང་བ་ལྟར་དུ། དགེ་གོང་། དྷརྨ་ཀིརྟི། ཆོས་གསུང་པ་སོགས་ཀྱིས་དགེ་གོང་་
དགོན་དང་ཆོས་ཀྱི་གྲགས་པ་དང་མཛད་འཕྲིན་རྣམས་གསལ་བར་བསྟན་པའི། །
ཡོངས་རྫོགས་བསྟན་པའི་བདག་པོ་ཨོ་རྒྱན་འཇིགས་མེད་ཆོས་ཀྱི་དབང་བོའི་སྲས་་་་
ཀྱི་ཐུ་བོ། འཇམ་དཔལ་རྩ་རྒྱུད་དང་། ལང་ཀར་གཤེགས་པ། ཏིང་འཛིན་རྒྱལ་པོ་
སོགས་ལས་ལུང་གིས་བསྔགས་པའི་མཁན་ཆེན་བོ་དྷི་ས་ཏཱ་རྣམ་རོལ་དུ་གསལ་བ།
གཞན་ཡང་ཨོ་རྒྱན་བསྟན་འཛིན་ནོར་བུ། རྫོགས་སྤྲུལ་ལྔ་བ་ཐུབ་བསྟན་ཆོས་ཀྱི་རྡོ་རྗེ།
རྡོ་གྲུབ་ཆེན་བསྟན་པའི་ཉི་མ། མཁན་ཆེན་པདྨ་བཛྲ། ཀོང་སྤྲུལ་ཡོན་ཏན་རྒྱ་མཚོ།
འཇམ་དབྱངས་མཁྱེན་བརྩེ་དབང་པོ། ཀུན་གཟིགས་མི་ཕམ་འཇམ་པའི་དབྱངས་
སོགས་མཁས་ཤིང་གྲུབ་པ་མང་པོའི་ཞལ་མཇལ་དབུགས་དབྱུང་གི་སྐལ་བ་
-46

མཁན་ཆེན་ཀུན་བཟང་ཆོས་གྲགས།
ལྡན་པའི་མཁན་ཆེན་ཐུབ་བསྟན་ཀུན་བཟང་ཆོས་གྲགས་སམ་ཀུན་དཔལ་མཆོག་ནི།
མདོ་ཁམས་ཆུ་བཞི་སྒང་དྲུག་གི་ཡ་གྱལ་འབྲི་རྫ་ཟལ་མོ་སྒང་། རྫ་ཆུ་དལ་འབབ་
རིང་མོའི་ཉེ་འགྲམ། བྱང་ཐང་མེ་ཏོག་གི་དགའ་ཚལ། བདེ་སྐྱིད་ཆོས་ཀྱི་ཡུལ་གྲུ།
ས་སྐྱོང་སྡེ་དགེ་རྒྱལ་པོའི་བློན་རིགས་གདོང་ཞྭ་དཀར་ཅན་གྱི་བརྒྱུད་པ། དཔོན་ཐོབ་
སོ་ལྔའི་ནང་ཚན། སྨུག་པོ་གདོང་གི་བརྒྱུད་པ་དགེ་རྩེ་གོང་མ་ཞེས་པའི་སྡེ་རུ། རབ་
བྱུང་བཅུ་བཞི་བའི་ཆུ་ཁྱི་ལོ་ལ། ཡབ་གསེར་སྒྲོས་དང་ཡུམ་རྒྱ་བཟའ་ཆོས་སྒྲོན་
གཉིས་ཀྱི་སྲས་སུ་དགེ་མཚན་དུ་མ་དང་བཅས་མཚན་དཔེའི་ཟླ་བ་གཞོན་ནུ་གས་་་་
དུ་འཁྲུངས་སོ།། ཆུང་ངུ་ནས་དམན་ལ་སྙིང་རྗེ་དང་སྲིད་ལ་ངེས་འབྱུང་། མཆོག་
གསུམ་ལ་དད་པ་ཆེ་བའི་གཉོམ་ཆུང་ཡ་རབས་ཤིག་འདུག་སྐད། རང་བསམ་་་
གྱིས་ཆོས་སྒོར་ཞུགས་ཏེ་ཀློག་སོགས་སྦྱང་ནས་རབ་ཏུ་བྱུང་།ཨོ་རྒྱན་བསྟན་འཛིན་་་་
ནོར་བུའི་མདུན་ནས་བྱང་ཆུབ་སེམས་དཔའི་སྤྱོད་འཇུག་གི་གཙོའི་མདོ་སྔགས་རིག་་་་
གཞུང་བཅས་ལ་གསན་བསམ་སྒོས་བྱིས་པའི་བློ་དོར་ཏེ་རང་མོས་ཀྱིས་དཀའ་སྤྱད་་་་
དཔེ་མེད་པ་བྱས་ཏེ། མར་ངོ་ལ་སྤོས་སྒྲོན་པའི་འོད་ལ་བརྟེན་ཏེ་དཔེ་བལྟ་བྱས་ཤིང་།
ཡར་ངོ་ལ་ཟླ་འོད་ཀྱི་རྗེས་དེད་དེ་དཔེ་གཟིགས་བྱས་ནས་ནམ་ལངས་ཁར་རི་རྩེར་་་་
ནས་ཕེབས་ཏེ་ཆོས་ཞུ་བ་སོགས་བྱས་པ་ལ། ཆོས་གྲོགས་འགས་འཇིག་རྟེན་ན་མི་ ་
དང་ཉི་མ་གཉིས་ཉིན་པར་ནོར་འཚོ་བར་འགྲོ། ཀུན་དཔལ་དང་ཟླ་བ་གཉིས་མཚན་
མོར་རི་རྩེ་ལ་དཔེ་ཆ་འཚོལ་བར་འགྲོ་ཞེས་ཀུ་རེ་མཛད་པར་གྲགས་སོ
།། གཞན་
ཡང་། ཀུན་མཁྱེན་མི་ཕམ་སོགས་དམ་པ་དུ་མའི་མདུན་ནས་སྔ་འགྱུར་བཀའ་གཏེར་
གྱི་ཆོས་ཚན་ཡོངས་ཀྱི་སྨིན་བྱེད་ཀྱི་དབང་དང་། གྲོལ་བྱེད་ཀྱི་ཁྲིད། བརྒྱུད་པའི་ལུང་
སོགས་མ་ཚང་བ་མེད་པར་མནོས། ལྷག་ཏུ་ཨོ་རྒྱན་འཇིགས་མེད་ཆོས་ཀྱི་དབང་བོ་
རིགས་ཀྱི་བདག་པོ་ཉིད་དུ་ལོ་གྲངས་མང་དུ་བསྟེན་ནས་གང་གི་སྲས་ཀྱི་མཆོག་ཉིད་དུ་
-47 -

རྣམ་ཐར་པདྨའི་ཕྲེང་བ།
གྱུར། ཁོང་གི་མདུན་ནས་ཀུན་བཟང་བླ་མའི་ཞལ་ལུང་། རྒྱལ་སྲས་ལག་ལེན། སྤྱོད་
འཇུག སྡོམ་གསུམ། མཛོད་ཆེན་བདུན། ངལ་བསོ་སྐོར་གསུམ། གསང་སྙིང་གི་སྐོར།
ཡེ་ཤེས་བླ་མ། སྒྲ་སྙན་ངག དབུ་ཚད་འདུལ་མངོན་སོགས་སྦྱང་བརྩོན་ལྷོད་མེད་གནང་
བའོ། ཇི་སྐད་དུ།
མེ་ཚོགས་སྤུ་གྲིའི་མཚོར་ཡང་བརྒལ་ནས་སུ།།
འཆི་མཐར་ཐུག་གི་བར་དུ་དམ་ཆོས་འཚོལ།།
ཞེས་པ་ནང་བཞིན་དུ་གསོལ་ཟས་དང་ན་བཟའ་ངན་ངོན་གྱིས་ཆོག་ཤེས་བྱས་ཏེ་
དབྱར་དགུན་མེད་པར་ཞྭ་ལྷམ་སོགས་ཅི་ཡང་མེད་པར་རྒྱུན་དུ་བྱོན་པས། ཞབས་རྐང་
གསེར་གས་སུ་སོང་བའི་ནང་དུ་ཁྲག་འཛག་པ་དཔལ་སྤྲུལ་སང་གིས་མཐོང་སྟེ་་་
ལྗགས་སྔགས་གནང་ནས་ཀུན་དཔལ་ཁྱོད་ཀྱིས་ཐོས་བསམ་ལ་སྙིང་རུས་ཀྱིས་དང་་་་
ནམ་ཞིག་སྡུག་པོ་མི་ཡོང་ཞེས་ཞལ་ཏ་མཛད། མི་ཞིག་གིས་དཔལ་སྤྲུལ་སང་ལ་
ཙནྡན་གྱི་མཎྜལ་ཞིག་ཕུལ་བས། ཨ་བུ་སང་ང་ལ་ཨེ་གནང་ངས་འབུམ་ལྔ་གསོག་
གིན་ཡོད་ཞུས་ཚེ། འོ་རུང་འཇིག་རྟེན་འདི་ཅི་ཡང་མི་སྲིད་པ་ལ་ཅི་ཡང་སྲིད་བྱ་བ་ཡིན་
པས་ཉིན་ཞིག་མཎྜལ་འདི་བཟུང་ནས་ད་ལྟ་འདི་འདྲའི་སློག་ཧྲུལ་ཅན་མ་ཡིན་་་་
པར་དགེ་འདུན་སྟོང་ཕྲག་ལྷག་གི་དབུ་ན། ས་གཞི་སྤོས་ཆུས་བྱུག་ཅིང་སོགས་གསུང་
ནས་སྡོད་པ་ཞིག་ཀྱང་སྲིད་ཀ་གསུངས། ཕྱིས་ཤར་རྒྱལ་བ་ཀ་ཐོག་རྡོ་རྗེ་གདན་དུ་
མཁན་པོ་ཕེབས་ནས་གསེར་ཁྲི་ལ་དབང་བསྒྱུར་ནས་ཀ་ཐོག་སྟོང་གྲྭ་ཆེན་མོའི་ཚོགས་
དབུར་བྱང་སྡོམ་གནང་ནས་ཡན་ལག་བདུན་པའི་མཎྜལ་འབུལ་སྐབས་སྔོན་བླ་མའི་
གསུང་རྣམས་མ་འོངས་ལུང་བསྟན་དངོས་ཡིན་འདུག ངའི་བླ་མ་དུས་གསུམ་སྒྲིབ་
མེད་དུ་གཟིགས་པའི་སངས་རྒྱས་དངོས་ཀྱི་ངེས་ཤེས་གཏིང་ཚུགས་པ་བྱུང་གསུང་།
ཨ་བུ་བཀའ་དྲིན་ཅན་གྱི་བཀའ་དྲིན་དེ་ངས་སྟོང་གསུམ་གསེར་གྱིས་བཀང་ཡང་སྐུའི་བ་
48 -

མཁན་ཆེན་ཀུན་བཟང་ཆོས་གྲགས།
སྤུའི་ཁུང་བུ་ཙམ་ཡང་གཞལ་དུ་མི་ཡོང་གསུངས་ནས་ཕྱག་ཐལ་སྦྱར་གྱིས་སྤྱན་ཆབ་
གསིལ་བཞིན་གསོལ་བ་འདེབས་པར་མཛད། དུས་རྒྱུན་བླ་མ་སངས་རྒྱས་དངོས་
མཐོང་གི་དད་གུས་ཐུན་མིན་གྱིས་བསྟེན་པས་ཨ་བུ་ཤིན་ཏུ་མཉེས་ཤིང་མདོ་སྔགས་
གཞུང་ལུགས་སྤྱི་དང་། ལྷག་པར་སྤྱོད་འཇུག གསང་སྙིང་།རྫོགས་ཆེན་གསང་བ་
སྙིང་ཐིག་ལས་སྙན་བརྒྱུད་ཡི་གེ་མེད་པའི་སྐོར་སོགས་འོད་གསལ་རྫོགས་པ་ཆེན་པོའི་
རྒྱུད་ལུང་མན་ངག་མང་པོ་གནང་། དེ་དག་ཀྱང་ཚིག་དང་གོ་ཡུལ་ཙམ་དུ་མ་བཞག་
པར་ཉམས་བཞེས་སུ་རྩེ་གཅིག་ཏུ་མཛད་པས་རྟོགས་པའི་ཕ་ཕོགས་བརྙེས།
སྐུ་ཚེའི་སྨད་ཙམ་ལ་ཀཐོག་སི་ཏུ་ཆོས་ཀྱི་རྒྱ་མཚོས་གདན་ཞུས་བཞིན་ཀཐོག་གདན་ས་
ར་བྱོན་ཏེ་བཤད་གྲྭ་ནོར་བུ་ལྷུན་པོ་འམ་རྒྱུད་སྡེའི་བཤད་གྲྭ་ཆེན་མོ་འཛུགས་པའི་མཁན་
རབས་དང་པོའི་གསེར་ཁྲི་ལ་ལོ་གསུམ་བཞུགས། ཀཐོག་གཞུང་བརྒྱ་མ་ཞེས་རྒྱ་བོད་
མཁས་པའི་གཞུང་འགྲེལ་སྣ་ཚོགས་སྐོར་གྱི་བཤད་རྒྱུན་ལོ་ལྔ་རེའི་ཁོངས་གྲུབ་པ་མཛད་
རྒྱུའི་དབུ་བཞག དེ་རྗེས་བཱི་མའི་རྣམ་རོལ་མཁན་ཆེན་ངག་དབང་དཔལ་བཟང་དང་
གླག་བླ་ཆོས་འགྲུབ་སོགས་གཞན་དགའི་སློབ་རྒྱུད་རིམ་བྱོན་གྱིས་འདིའི་རྒྱུན་སྤེལ་བར་
བཤད་དོ།།
གླིང་ཞིག་བླ་མའི་ལུང་བསྟན་ལས།
དུང་ཆུའི་ངོ་སྒོར་དུང་ཐོད་ཅན་གྱིས་འཛིན༔
དགེ་བཅུའི་རྒྱང་གྲགས་རྫ་འབྲི་ཟུང་གིས་ཐོས
ཞེས་པའི་ལུང་བསྟན་དང་མཐུན་པར།
སླར་ཡང་རང་ཡུལ་དུ་བྱོན་ནས་ངས་ཨ་བུ་རིན་པོ་ཆེའི་མདུན་ནས་དཔེ་ཆ་ཤེས་ཏེ་འཆད་
ཉན་བྱེད་རྒྱུ་བྱུང་སྐབས་ཉན་མཁན་མེད་དེ་དགོན་པའི་ཀ་བ་ལ་བཤད་དགོས་བྱུང་རུང་
འཆད་རྒྱུའི་དམ་བཅའ་ཡིན་གསུངས་ཏེ། སྐུ་ཚེའི་འདུ་བྱེད་མ་བཏང་བར་ཉིན་རེར་ཆོས་
-49 -

རྣམ་ཐར་པདྨའི་ཕྲེང་བ།
ཐུན་བཅུ་ཕྲག་རེའམ་ཐ་ན་རེ་རེ་ཆག་མེད་མཛད། ཆོས་ནམ་གསུང་སྐབས་ཀུན་སློང་
ཀུན་སྤྱོད་རྒྱས་པ་རེ་དང་དབུ་མཇུག་ཏུ་ཆོས་སྤྱོད་ཆག་མེད་རེ་གསུང་སྲོལ་ཡོད་པ་དང་
དངོས་གཞིའི་སྐབས་སུ་བྱང་ཆུབ་སེམས་ཀྱིས་ཁོག་དབུབ་སྟེ་ཉམས་མྱོང་གནད་དུ་
བཀྲལ་ཞིང་ཨ་བུ་དང་མི་ཕམ་རིན་པོ་ཆེའི་གསུང་རྒྱུན་སྙིང་པོར་མཛད།དབེན་ཁྲོད་དགེ་
，གོང་དགོན་དུ་སྐལ་ལྡན་གྱི་གདུལ་བྱ་རྣམས་ལ་སྙིང་ཐིག་ཡ་བཞིའི་དབང་ལུང་གདམས་
པ་དང་བཅས་གནང་སྐབས། རྗེའི་ཞལ་ནས། ངའི་བརྒྱུད་པ་འདི་ཐག་ཉེ་ལ་བྱིན་རླབས་
ཀྱི་ཚན་ཁ་གཞན་དང་མི་འདྲ་བ་ཆེ་བ་ཡིན་ཞེས་ཐུགས་དགྱེས་པའི་ངང་སྙིང་ཐིག་བསྟན་
རྒྱུཔའི་བདག་པོ་སྐྱབས་རྗེ་རྡོ་གྲུབ་འཇིགས་མེད་ཐུབ་བསྟན་འཕྲིན་ལས་དཔལ་བཟང་དང་
རྟུལ་བཞུགས་སྤྱོད་པའི་རྣལ་འབྱོར་བ་མཐུ་སྟོབས་ནུས་པའི་མངའ་བདག་ཁྲག་འཐུང་
བདེ་བའི་རྡོ་རྗེ་གཉིས་གཙོའི་སློབ་ཚོགས་ཡོངས་ལ་ཕ་ཆོས་བུ་ལ་འཕྲོད་པ་ཡིན་ཞེས་t，
སྙིང་ཐིག་གི་བསྟན་པ་ལ་བྱ་བ་བླ་ལྷག་བྱས་སོ།། ཁོང་ནི་མཁན་ཆེན་ཞི་བ་ཚོའི་རྣམ་
རོལ་འཁྲུལ་མེད་དུ་ལུང་གིས་བསྔགས་ཚུལ་ནི། རྗེ་དབོན་ཨོ་རྒྱན་བསྟན་འཛིན་ནོར་
བུའི་མདུན་ནས། དགེ་མང་མཁན་ཆེན་ཡོན་ཏན་རྒྱ་མཚོ་དང་ཁོང་རྣམ་གཉིས་ཀྱིས་
ཆོས་ཀྱི་བགྲོ་གླེང་སྐབས་སུ། ཀུན་དཔལ་ནི་མཁན་ཆེན་གྱི་སྐྱེ་སྤྲུལ་ཡིན་པས་གུས་
པ་ཡོད་པ་གྱིས་གསུངས་སྐད། གཞན་ཡང་། རྫོགས་སྤྲུལ་ལྔ་བ་ཐུབ་བསྟན་ཆོས་ཀྱི་
རྡོ་རྗེ་དང་རིག་འཛིན་འཇིགས་མེད་མཁའ་སྤྱོད་རྡོ་རྗེ་སོགས་དམ་པ་དུ་མས་མཁན་ཆེན་
གྱི་སྐྱེ་སྤྲུལ་དུ་བསྔགས། གསེར་ཤུལ་དགོན་ནས་ལྷ་རམས་པའི་དགེ་བའི་བཤེས་གཉེན་
རང་བཞིན་འགག་མེད་དང་རོལ་བ་སྐྱེ་མེད་སོགས་སྔགས་ཕྱོགས་ཀྱི་དྲི་བ་
ཞིག་གིས། 
མང་དུ་བཀོད་ཀྱང་དྲིས་ལན་ཁ་གསལ་ལ་གནད་ཆེ་བའི་ལན་སྦྱིན་པའི་ཀུན་ཀྱིས་གཙུག་
ཏུ་བཀུར་ཞིང་མཁས་པའི་གྲགས་པ་རྒྱས་སོ།།
གསུང་གི་བདུད་རྩི་བཞེས་པའི་སློབ་ཚོགས་ཉིད་ཀྱིས་ངོས་འཛིན་གནང་བའི་དཔལ་
-50 -

མཁན་ཆེན་ཀུན་བཟང་ཆོས་གྲོགས།
སྤྲུལ་ཡང་སྲིད་བོད་སྤྲུལ་མདོ་སྔགས་བསྟན་པའི་ཉི་མ་དང་། ཀཿཐོག་སི་ཏུ། ཞེ་ཆེན་
རྒྱལ་ཚབ་པདྨ་རྣམ་རྒྱལ། མཁྱེན་བརྩེ་ཆོས་ཀྱི་བློ་གྲོས། མུ་ར་པདྨ་ནོར་བུ། ལྕང་མའི་
མཁན་ཆེན་ཐུབ་དགའ། རྫ་རྒྱལ་འཇིགས་དབང་། དགུ་རོང་རྒྱལ་སྲས། རྡོ་གྲུབ་
འཇིགས་མེད་ཐུབ་བསྟན་འཕྲིན་ལས་དཔལ་བཟང་། ཀཿཐོག་མཁན་ཆེན་ངག་དབང་
དཔལ་བཟང་། མཁན་ཆེན་ནུས་ལྡན། ཀ་ཐོག་རྒྱལ་མཚན་འོད་ཟེར།རྨེ་བ་མཁན་ཆེན་
ཚེ་དབང་རིག་འཛིན། གང་ཤར་སྤྲུལ་སྐུ། ཁྲོ་ཤུལ་འཇམ་རྡོར་སོགས་ས་ལ་གནས་པའི་
བྱང་ཆུབ་སེམས་དཔའ་བསྟན་རྒྱུན་སྐྱོང་མཁན་དུ་མ་བྱོན། གསུང་རྩོམ་བསྟན་བཅོས་ཀྱི་
སྐོར་ལ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཚིག་འགྲེལ་འཇམ་དབྱངས་བླ་
མའི་ཞལ་ལུང་བདུད་རྩིའི་ཐིགས་པ། ངེས་ཤེས་རིན་པོ་ཆེའི་སྒྲོན་མེའི་ཚིག་གི་དོན་
གསལ་བའི་འགྲེལ་ཆུང་བློ་གྲོས་སྣང་བའི་སྒོ་འབྱེད། ངེས་ཤེས་རིན་པོ་ཆེའི་སྒྲོན་མེའི་
བསྡུས་དོན་པདྨ་དཀར་པོ། ཆོས་འདུལ་རིན་པོ་ཆེའི་གླེང་གཞི་བསྡུས་པ་བློ་གསལ་
གཞོན་ནུའི་མགུལ་རྒྱན། འཇིགས་མེད་ཆོས་ཀྱི་དབང་བོའི་རྣམ་ཐར་དད་པའི་གསོས་
སྨན་བདུད་རྩིའི་བུམ་བཅུད། ནང་སྒྲུབ་རིག་འཛིན་འདུས་པའི་སྒྲུབ་ཁོག་ཟ་མ་ཏོག །
འཇམ་མགོན་མི་ཕམ་པའི་གསུང་རབ་དུ་མའི་བཀའི་བསྡུ་མཛད་པ་སོགས་གདུལ་བྱའི་
སྐལ་བ་ལ་བཞག་གོ། མཐར་རབ་བྱུང་བཅུ་དྲུག་པའི་ཆུ་ལུག་ལོར། དགུང་གྲངས་གྱ་
གཉིས་བཞེས་ཐོག བསོད་དཔལ་ཞེས་པའི་རྟོག་གེ་བ་ཞིག་གིས་ཐུགས་དགོངས་དཀྲུག་
པའི་དམ་སེལ་གྱི་རྐྱེན་གྱིས་ཞིང་འདིའི་གདུལ་བྱ་རེ་ཞིག་མཐའ་རུ་ཕྱིན་པའི་ཚུལ་བསྟན་
པ་སྟེ། ཚེས་ཉེར་བཞིའི་ཉིན་མཁན་ཐུབ་དགའ་དང་། མུ་ར་སྤྲུལ་སྐུ། བོད་སྤྲུལ་རྣམས་
སྐུ་མདུན་དུ་བཞུགས་སྐབས་ཞལ་ནས། འགོ་ཚ་དང་རྫོགས་ཆེན་གཉིས་ཀྱི་གྱོད་དེ་
འགྲིག་ན་ཡག་ཐ།ཞེས་དང་། ད་རེས་ང་འཆི་བ་ལ་ཟློག་ཐབས་མེད་ཀྱང་ཕུང་པོ་སྦྱིན་
བསྲེགས་མ་སྔ་བར་ཀུན་ཀྱིས་དབང་བཞི་ལོངས། དེ་ནས་རྡོར་སེམས་དང་ཐུགས་
-51

རྣམ་ཐར་པདྨའི་ཕྲེང་བ། །
རྗེ་ཆེན་པོའི་སྒོ་ནས་སྦྱིན་བསྲེགས་གྱིས། རུས་པ་རྣམས་ཀྱིས་སཙྪ་ཧྲིལ་བོ་བྱོས་ལ་རྒྱབ་
ལུང་སྐེད་ཀྱི་ཝ་བང་རྩར་ས་སྦས་བྱས་ན་རྫ་ཆུ་ཁ་བའི་ས་བཅུད་ལ་ཕན་ཞིང་རྫོགས་ཆེན་
ཚང་གི་ཕྱག་བཞེས་ཀྱང་ཡིན། སང་ཉིན་ཚེས་ཉེར་ལྔ་ལ་ཤི་ན་གཟའ་སྤེན་པ་གཡང་
གཟའ་ཡིན་པས་ང་ཨར་ཅོ་ལ་མི་གནོད་ཀྱང་རྙིང་མ་ཚང་ལ་གནོད་པས་མི་རུང་། ཚེས་
ཉེར་དྲུག་ཉིན་གཟའ་ཉི་མ་ཡིན་པས་མི་ལེགས་ཅེས་གསུངས་འཕྲལ་ཆོས་སྐུའི་བཞུགས་
སྟངས་ཀྱིས་ནང་དབྱིངས་ཁྱད་ཆོས་དྲུག་ལྡན་ཀ་དག་གདོད་མའི་གྲོལ་ས་ཞི་བར་
གཟིམས་པའི་ཚུལ་བསྟན་ནོ།།
ཞི་བ་ཚོ་ཡི་ཐུགས་རྗེ་ཟློས་གར་དཔལ་ལྡན་ཀུན་བཟང་ཆོས་ཀྱི་གྲགས།།
ཐབས་མཁས་མཛད་པ་འཛིན་མའི་རྡུལ་གྱིས་གཞོལ་བར་དཀའ་ན་ག་ལ་ནུས།།
འོན་ཏེ་རང་ཅག་དམ་པའི་ཉེ་བརྒྱུད་དཔལ་མགོན་དམ་པ་ཁྱེད་མིན་ནམ།།
འདིར་སྨྲས་དགེ་བའི་ཚོགས་ཤིག་མཆིས་ན་དཔལ་ལྡན་མཉེས་པའི་མཐུ་ཐོབ་ཤོག།
ཅེས་པ་ནི་ཆོས་ཀྱི་མཆེད་པོ་དམ་པ་མཁན་པདྨ་འགྱུར་མེད་ཀྱིས་ཀུན་དཔལ་གྱི་འཁྲུངས་
འདས་སོགས་ལ་འདྲི་བརྩད་བྱས་ཏེ་ཟིན་གཤོག་བཅས་གནང་སྟེ་བསྐུལ་ངོར་གསེར་
ལྗོངས་བླ་མ་རུང་ལྔ་རིག་ནང་བསྟན་སློབ་གླིང་ནས་བློ་གྲོས་རྒྱ་མཚོ་རུ་འབོད་པས་རབ་
བྱུང་བཅུ་བདུན་པའི་ཤིང་བྱ་ལོའི་ས་ག་ཟླ་བའི་ནག་ཕྱོགས་རྒྱལ་བ་གཉིས་པར་སྦྱར་
བའོ།།
-52 -

མཁན་ཆེན་ཚུལ་ཁྲིམས་རྡོ་རྗེ།
༄༅།།ཁྱབ་བདག་རྡོ་རྗེ་འཆང་ཆེན་པོ་ཐུབ་བསྟན་ཚུལ་
ཁྲིམས་རྡོ་རྗེ་མཆོག་གི་རྣམ་ཐར་བསྡུས་པ་
རྣམ་མཁྱེན་གྲུ་གཟིངས་ཆེན་པོ།།
ན་མོ་གུ་རུ་ཡེ།།
བསླབ་གསུམ་རྣམ་དག་ཚུལ་ཁྲིམས་རྒྱ་མཚོའི་དབྱིག།
མང་ཐོས་སྣང་བས་རྨོངས་པའི་མུན་པ་སེལ།།
ཀ་ལྷུན་གོམས་པའི་ཉམས་མྱོང་མཐར་སོན་པའི།།
དཔལ་ལྡན་བླ་མ་དེ་ལ་གསོལ་བ་འདེབས།།
དགོངས་འདུས་ལས།
བླ་མེད་སྙིང་པོ་སྨིན་པའི་རྐྱེན།།
བློ་གྲོས་ཆེན་པོ་དྲི་བའི་ཡུལ།།
ལམ་སྟོར་ས་མཁན་བཤེས་གཉེན་མགོན།།
མུན་སེལ་སྒྲོན་མེ་རིན་པོ་ཆེ།། །
ཞེས་ལུང་བསྟན་པ་བཞིན་དུ་སྐྱབས་རྗེ་བླ་མ་རིན་པོ་ཆེ་གང་གི་མཚན་བརྗོད་པར་དཀའ་ན་
ཡང་དོན་གྱི་སླད་དུ་སྨོས་ན། ཐུབ་བསྟན་ཚུལ་ཁྲིམས་རྡོ་རྗེ་འམ་མུན་སེལ་མཆོག་ནི།
རྨ་རྫ་སྒང་གི་མངའ་ཁོངས། རྨ་ཆུ་སྔོན་མོའི་གཡས་ཟུར། དར་གྱི་རི་ཁྲ་ཕྱུག་མོའི་མདུན་
ཞོལ་དར་སྨད་བྱམས་ར་ཞེས་པའི་ཡུལ་དུ། སྨུག་པོ་གདུང་གི་རིགས་རྒྱུད། ཁྲ་མོ་གླིང་
གི་རུས་པ་ཁང་སར་སྔོ་ལོ་དང་ཡུམ་དབང་ཆེན་འབུམ་བཟའ་བཀྲ་ཤིས་སྐྱིད་གཉིས་ཀྱི་
སྲས་སུ། རབ་བྱུང་བཅོ་ལྔ་བའི་མེ་ཕོ་འབྲུག་གི་ལོའི་དགུན་ཟླ་ར་བའི་དམར་ཕྱོགས་
གནམ་སྟོང་ཉིན་ངོ་མཚར་བའི་རྟགས་མཚན་དུ་མ་དང་བཅས་སྐུ་འཁྲུངས་སོ།། གྲུབ་
-53 -

རྣམ་ཐར་པདྨའི་ཕྲེང་བ།
ཆེན་གསུང་མཆོག་རྡོ་རྗེས་དོན་མཐུན་གྱི་མཚན་མུན་སེལ་ཞེས་གསོལ་ཅིང་ཀློང་ཆེན་
རབ་འབྱམས་ཀྱི་སྐྱེ་སྤྲུལ་དུ་ངོས་བཟུང་བ་དང་། དགུང་གྲངས་བདུན་ཙམ་ནས་སེང་
ཤུལ་བླ་མ་ཆོས་སྐུའི་མདུན་ནས་འབྲི་ཀློགས་སོགས་བསླབས་སོ།།
དགུང་གྲངས་བཅོ་ལྔར་མཁན་འཇམ་དཔལ་རྒྱ་མཚོའི་མདུན་ནས་རབ་ཏུ་བྱུང་སྟེ་མཚན་ཐུབ་
་བསྟན་ཚུལ་ཁྲིམས་རྡོ་རྗེ་ཞེས་མཚན་གསོལ་བ། མཁན་མཇམ་དཔལ་རྒྱ་མཚོའི་
ཐུགས་བཀོད་བཞིན་ཀ་ཐོག་རྡོ་རྗེ་གདན་དུ་གྲྭ་སར་བྱོན། མཁྱེན་སྤྲུལ་རིན་པོ་ཆེ་ལས་
བསྙེན་པར་རྫོགས། འགོ་ཚ་ཨོ་རྒྱན་བསྟན་འཕེལ་གྱི་མདུན་ནས་མདོ་སྔགས་རིག་
གཞུང་དང་བཅས་གསན་བསམ་རྒྱ་ཆེར་མཛད་དེ་མཁས་པའི་གོ་སར་བརྙེས། ཀཿཐོག་
ཆོས་ར་ནས་མཁས་པའི་ཁྱུ་ཚོགས་ཀྱི་ཁྲོད་དུ་རྒྱུགས་སྤྲོད་ཕུལ་བས་མཁྱེན་བརྩེ་ཆོས་ཀྱི་བློ་
གྲོས་ཀྱིས་མགོ་ལོག་མུན་སེལ་ཡང་རྩེར་སོན་ཞེས་བསྟོད་བསྔགས་རྒྱ་ཆེར་བྱས་ཏེ་
དངོས་རྫས་གྱ་ནོམ་བཅས་གནང་ནས་མཁན་པོའི་ཅོད་པན་གསོལ། ཀཿཐོག་སྐྱིད་
འཇམ་སྒང་དུ་དགེ་རྩེ་མཆོག་སྤྲུལ་འགྱུར་མེད་བསྟན་པ་རྣམ་རྒྱལ་མཇལ་མ་ཐག་ཏུ་རིག་པ་
ཅར་ཕོག་གི་ཚུལ་དུ་ངོ་འཕྲོད། ལྗོན་པ་ལུང་དུ་ཕེབས་ཏེ་བཱི་མ་ལའི་རྣམ་རོལ་མཁན་
ཆེན་ངག་དབང་དཔལ་བཟང་མཉེས་པ་གསུམ་གྱིས་ཐུགས་ཟིན་པར་བྱས་པས་ཀློང་ཆེན་སྙི་
ང་ཐིག་གི་སྙན་རྒྱུད་ཀྱི་ཁྲིད་རྐང་ཡོངས་སུ་མནོས་ཤིང་ལྟ་བའི་རང་ས་རྙེད་དོ།། ཉིན་
ཞིག་ཚོགས་མང་འདུས་པའི་དབུས་སུ་སྤོ་ཏོའི་ཁྲི་བརྩེགས་བཅུག་ཏེ་བླ་མ་རིན་པོ་ཆེ་ཁྲི་ལ་མ་
ངའ་གསོལ་ཏེ་ཁོང་གི་རྒྱལ་ཚབ་ཏུ་བསྐོས། སྙིང་ཐིག་གི་བསྟན་པ་ཡོངས་རྫོགས་
གཏད། གཞན་ཡང་ཕྱག་ཚ་སྤྲུལ་སྐུ་པདྨ་ཕྲིན་ལས་རྒྱ་མཚོ་སོགས་མཁས་གྲུབ་དུ་མའི་
མདུན་ནས། མདོ་སྒྱུ་སེམས་གསུམ་སོགས་སྔ་འགྱུར་ཕ་ཆོས་ཀྱི་དབང་ལུང་ཁྲིད་ཁ་
ཡོངས་ཀྱིས་ཐུགས་སིམ་པར་བྱས། ལྔ་བརྒྱད་དུས་འཁྲུགས་ཀྱི་སྐབས་སུ་སྐུ་སྲོག་ལ་མ་
ཉེས་ཙམ་ལས་རྡུང་བརྡེག་དང་བཀྲེས་སྐོམ་སོགས་མནར་གཅོད་བློར་མི་གཤོང་བའི་ས་
ས་་་
-54 -

མཁན་ཆེན་ཚུལ་ཁྲིམས་རྡོ་རྗེ།
སྐུ་ངལ་གཏད། དུས་ཚེ་བསྟན་འགྲོ་ལ་ཕན་པ་མི་འོང་སྙམ་ནས་ཞིང་ཁམས་སུ་འདུན་
པ་གཏད་ཙ་ན། ཀུན་མཁྱེན་ངག་གི་དབང་བོའི་ཞལ་མངོན་སུམ་དུ་བསྟན་ཏེ་གདམས་
པས་དཔའ་གདེང་རྙེད། རབ་བྱུང་བཅུ་དྲུག་པའི་ཤིང་བྱི་ལོར་རྙི་ཁོག་ངང་ཉག་གི་ལྟག་
ཆུ་ཁ་འཕྲོད་ཡུམ་ཆེན་ཐང་དུ་གཙུག་ལག་ཁང་རྟེན་དང་བརྟེན་པ་བཅས་གསར་བཞེངས་མཛ
ད་དེ་བཀྲ་ཤིས་ཆོས་འཁོར་གླིང་ཞེས་མཚན་གསོལ་བའོ།།
བཤད་སྒྲུབ་ཀྱི་སྡེ་བཙུགས་ཏེ་འཆད་ཉན་རྒྱ་ཆེར་སྤེལ་ནས་མཁན་བསྟན་པ་དར་རྒྱས་
སོགས་སློབ་ཚོགས་དུ་མ་སྐྱེད་སྲིང་བྱས། དགོན་པའི་གོང་དུ་སྒོམ་མེད་འོད་གསལ་
ཐང་ཞེས་པའི་ཆོས་སྒར་བཏབ་ཏེ་མདོ་དབུས་ཁམས་གསུམ་གྱི་སློབ་ཚོགས་བགྲང་ལས་འད
ས་པ་ལ། མཁན་ཆེན་ངག་དབང་དཔལ་བཟང་གི་སྔོན་འགྲོའི་ཟིན་བྲིས་དང་སྦྲགས་
ཏེ་བློ་སྦྱོང་ཞག་བརྒྱ་དང་འབུམ་ལྔ་བསགས་སྦྱངས་དང་། བླ་མའི་རྣལ་འབྱོར་བཅས་
ཚད་ལྡན་དུ་གྲུབ་ན་དངོས་གཞིའི་ངོ་སྤྲོད་དང་ཡེ་ཤེས་བླ་མ། རིག་པའི་རྩལ་དབང་
བཅས་ཁྲེགས་ཐོད་ཞིབ་ཁྲིད་བྱས་ཏེ་མཆོག་གི་སར་བཀོད། གཞན་སེར་སྐྱ་ཁྲི་ཕྲག་ལོང་
རྣམས་ལ་ཞིང་སྒྲུབ་དང་ཞིང་དབང་། ཀློང་གསལ་འཕོ་བ་བཅས་ཀྱིས་གང་འདུལ་གྱིས་
ཐར་བའི་ལམ་ལ་བཙུད། དགུང་གྲངས་བཅུ་དགུ་ནས་གཤིན་པོའི་དཀོར་མི་བཞེས་པའི་
དམ་བཅའ་གནང་སྟེ་མི་ཚེ་གང་བོར་བྱ་བཏང་གི་འཚོ་བ་བསྐྱལ། མགོན་པོ་མི་འཁྲུགས་
པ་དང་འཇམ་དཔལ་དབྱངས་སོགས་ཡི་དམ་ལྷ་ཚོགས་ཀྱི་ཞལ་གཟིགས་མང་དུ་བྱུང་།
མི་ཚེ་ཧྲིལ་བོར་ཐུན་བཞི་ལས་དྲུག་གི་རྣལ་འབྱོར་རྒྱུན་ཆགས་སུ་མཛད། ཁྲེགས་ཆོད་
ལྟ་བའི་གདེང་དང་མ་བྲལ་བཞིན་ལྷུན་གྲུབ་ཐོད་རྒལ་གྱི་གནད་རྣམས་གཅུན་ཏེ་ཞི་ཁྲོ་
སྤྲུལ་བའི་སྐུ་བསམ་གྱིས་མི་ཁྱབ་པ་ཤར་བ་ནི་རིག་པ་ཚད་ཕེབས་ཀྱི་རྟགས་ཚད་མངོན་དུ་གྱུ
ར། ཁོང་གི་བརྩམས་ཆོས་ལ། རྫོགས་ཆེན་སྙན་རྒྱུད། བར་དོའི་སྨོན་ལམ་
དགོངས་གཅིག་རྒྱ་མཚོའི་སྤྱི་དོན་དང་འབྲུ་འགྲེལ། མི་འཁྲུགས་པའི་སྒོམ་བཟླས།

རྣམ་ཐར་པདྨའི་ཕྲེང་བ།།
འཇམ་དབྱངས་གསོལ་འདེབས། ཚེ་རབས་རྗེས་འཛིན་གྱི་གསོལ་འདེབས། འཕོ་བ་
བསྡུས་པ། ཡེ་ཤེས་བླ་མའི་ཟིན་བྲིས་དང་ཞལ་གདམས་སོགས་ཡོད་དོ།། སློབ་ཚོགས་
གཙོ་བོ་དག་ནི་མཁན་བསྟན་པ་དར་རྒྱས། དར་ཐང་མཁན་བསྟན་འཛིན་བཟང་པོ། །
དར་ཐང་མཆོག་སྤྲུལ་གར་དབང་ཉི་མ། རེབ་གོང་གྲུབ་དབང་རིན་པོ་ཆེ། ནང་ཆེན་
མགར་རིན་པོ་ཆེ། ཀ༔ཐོག་མཁན་པདྨ་བློ་གྲོས།ཀཐོག་མཁན་འཇམ་དབྱངས་རྒྱ་མཚོ།
ཀཐོག་ཕྱག་ཚ་འཇིགས་མེད་བློ་གྲོས། དགེ་རྩེ་སྤྲུལ་སྐུ་འགྱུར་མེད་བསྟན་པའི་རྒྱལ་
མཚན།གྲུབ་ཆེན་བླ་མ་འཇིགས་འོད། ཁྲོ་ཤུལ་བླ་མ་པདྨ། འཇིགས་བྲལ་སྦས་པའི་རྡོ་
རྗེ་འམ་འོད་ཤེར། གླིང་བླ་ཀ་དག་ཆོས་དབྱིངས་རྡོ་རྗེ། མིས་ཡ་མཁན་པོ་བློ་ཚུལ། སྨྲ་
སྤྲུལ་ཆོས་ཀྱི་ཉི་མ་སོགས་མཁས་གྲུབ་གཉིས་ལྡན་གྱི་སློབ་ཚོགས་བགྲང་གིས་མི་ལང་ངོ༌།
རབ་བྱུང་བཅུ་བདུན་པའི་ཆུ་བྱ་ལོའི་དབོ་ཟླ་བའི་ཚེས་དྲུག་ཉིན་ཚོགས་པའི་དབུས་སུ།
ད་ནི་ཞིང་ཁམས་གཞན་དུ་འགྲོ་བ་ཡིན་བྱ་བ་ཐམས་ཅད་ཀྱི་ཐ་མ་ཡིན་གསུངས་ནས་དེར་ཡོ
ད་སློབ་ཚོགས་ཡོངས་ལ།
དཔལ་ལྡན་བླ་མའི་རྣམ་པར་ཐར་བ་ལ།།
སྐད་ཅིག་ཙམ་ཡང་ལོག་ལྟ་མི་སྐྱེ་ཞིང་།།
ཅི་མཛད་ལེགས་པར་མཐོང་བའི་མོས་གུས་ཀྱིས།།
བླ་མའི་བྱིན་རླབས་སེམས་ལ་འཇུག་པར་ཤོག།
ཅེས་པའི་ཚིགས་བཅད་གསུང་བཞིན་ཕྱག་དབང་གནང་། ཉིད་ཀྱི་ཞལ་སྔ་ནས།
ད་ནི་འདི་འོག་ཤར་ལྷོ་གཉིས་ཀྱི་མཚམས།།
རྒྱ་བོད་མང་པོའི་ཆོ་ལོར་བྱེད་པའི་གནས།།
རྗེའུ་རིགས་ལ་འབྱོར་བ་དང་ལྡན་པའི།།
བུ་ལྔའི་འབྲིང་བ་ཤེས་རབ་བློ་དང་ལྡན།།
-56 -

མཁན་ཆེན་ཚུལ་ཁྲིམས་རྡོ་རྗེ།
བསྟན་དང་འགྲོ་བ་ཡོངས་ལ་སྐྱོབས་པའི་ཕྱིར།།
གཟུགས་སྐུའི་བཀོད་པ་སླར་ཡང་མི་ལ་རྫུ།།
ལུང་དང་རྟོགས་པའི་བསྟན་པ་ཉིན་མོར་བྱེད།།
ས་གསུམ་ཟླ་བྲལ་གདུལ་བྱའི་ཞིང་ཚོགས་སྤེལ།།
དེ་དང་དེ་མཚུངས་འཁོར་བ་མ་སྟོང་བར།།
མ་ངེས་སྤྲུལ་བ་སྣ་ཚོགས་གདུལ་བྱའི་ཡུལ།།
འགྲོ་བའི་དོན་ལ་རྒྱུན་ཆད་མེད་པར་འདོད།།
ཅེས་རྩིས་འབྲས་ལེགས་ཉེས་གསལ་བར་བཤད་པ་ལྟར་སྤྲུལ་སྐུ་འཚོལ་ན་་་་་
ལྟར་ཚོལ་ཅིག་གསུངས། དེར་མཁན་བསྟན་པ་དར་རྒྱས་གཙོའི་སློབ་ཚོགས་ཡོངས་
ཀྱིས་གདུང་ཡུས་ངང་སྐུ་ཚེ་བརྟན་པའི་གསོལ་བ་ཡང་ཡང་བཏབ་པ་དང་། གོང་ས་
བསྟན་འཛིན་རྒྱ་མཚོ་མཆོག་གི་ཐུབ་སྐུ་དང་ཞལ་ཐང་ཐུགས་སྨོན་བཅས་འབྱོར་་་་་
དང༌། གཞན་ཡང་མཁན་པདྨ་ཆོས་དབྱིངས་ཁྱབ་བརྡལ་མཆོག་དང་ཆོས་རྗེ་་་
འཇིགས་མེད་ཕུན་ཚོགས་འབྱུང་གནས་སོགས་སྐྱེས་ཆེན་དམ་པ་དུ་མས་སྙུང་འདི་་་་་
དང་བཞུགས་ཞུས་ནན་ཏན་དུ་ཕུལ་བས། སྐུ་ཚེའི་འདུ་བྱེད་བཏང་ཡང་འཚོ་བའི་
འདུ་བྱེད་བྱིན་གྱིས་རླབས་ཏེ་བཞུགས། དེ་དུས་ཙམ་ན་ཕྱག་གི་མཐེ་བོང་གཡས་པའི་
སེན་མོར་ཡི་གེ་ཀ་དང་། གཡོན་པར་ཨ་རང་བྱོན་དུ་དོད་པ་ཀུན་ཀྱིས་མཐུན་སྣང་དུ་
གྱུར། ཐལ་འགྱུར་ལས། ་
ཆོས་ཉིད་ཟད་པའི་སྣང་བ་ནི།།
ཉམས་ཀྱི་སྣང་བ་སྟོང་ནས་ནི།།
ལུས་ཟད་དབང་བོའི་ཡུལ་ཡང་ཟད།།
རྟོག་ཚོགས་འཁྲུལ་བ་ལས་གྲོལ་ནས།།
-57

རྣམ་ཐར་པདྨའི་ཕྲེང་བ།
བརྗོད་གཞི་ཚིག་དང་བྲལ་བའོ།།
ཞེས་གསུང་པའི་བརྟུལ་ཞུགས་ཁོ་ན་སྣང་བ་ནི་ཆོས་ཉིད་ཟད་སར་ཕྱིན་པའི་རྟགས་
རྣམས་མངོན་པར་གྱུར་ཏོ།།རབ་བྱུང་བཅུ་བདུན་པའི་ཆུ་བྱ་ལོའི་བོད་ཟླ་བཅུ་གཉིས་པའི་
ཚེས་བཅོ་ལྔ་བའི་མཚན་མོ་ཆུ་ཚོད་བཅུ་བར། དགུང་གྲངས་དོན་བརྒྱད་བཞེས་ཐོག་སྒོམ་
མེད་འོད་གསལ་ཐང་དུ་སེང་གེ་ཉལ་སྟབས་མཛད་དེ་གཟུགས་སྐུའི་བཀོད་པ་ཆོས་ཀྱི་
དབྱིངས་སུ་བསྡུས་སོ།།ནམ་མཁའ་ནས་རོལ་མོའི་སྒྲ་གྲགས།འཇའ་ཟེར་གྱི་འོད་ཕུང་
འཁྲིགས་པ་སོགས་རྟགས་མཚན་མང་དུ་བྱུང་། ཞག་བདུན་རྗེས་ཀཐོག་མཁན་ཆེན་བློ་
གྲོས་གདན་དྲངས་ཏེ་ཐུགས་དམ་ལས་སློང་བར་མཛད།ཞག་ཉེར་གཅིག་གི་ཡུན་ལ་དད་
ལྡན་ཡོངས་ལ་མཇལ་ཁ་གཏད། མཆོག་སྤྲུལ་སངས་རྒྱས་ཚེ་རིང་། དགེ་རྩེ་འགྱུར་མེད་
བསྟན་པའི་རྒྱལ་མཚན། ཀཐོག་མཁན་འཇམ་དབྱངས་རྒྱལ་མཚན་སོགས་ཀྱིས་གདུང་
མཆོད་རྒྱས་པར་ཕུལ།དེ་ནས་སྐུ་གདུང་ཞུགས་ལ་ཕུལ་ནས་ཉིན་བདུན་པར་གདུང་ཁང་
ཕྱེས་པས་དབུ་ཐོད་ལ་ཁྲོ་བོ་དང་སྒལ་ཚིགས་རྣམས་སུ་ཞི་བའི་ལྷ་ཚོགས་རྣམས་རང་བྱུང་དུ་
མངོན།རིང་བསྲེལ་སོགས་བསམ་མི་ཁྱབ་ལ། སྐུ་གདུང་མཆོད་རྟེན་རིན་པོ་ཆེ་གསེར་
དངུལ་བཀྲ་མ་ཐོག་རྩེག་གཉིས་ཅན་བཞེངས་ནས་གདུལ་བྱའི་རྟེན་སྐལ་དུ་བཞག་གོ།
འདིར་སྨྲས་ལེགས་བྱས་ཇི་སྙེད་ཀུན།།
དཔལ་མགོན་བླ་མ་ཐུགས་མཉེས་ཏེ།།
ཚེ་རབས་ཀུན་ཏུ་རྗེས་འཛིན་དང་།།
སྣང་བཞི་མཐར་ཕྱིན་བྱིན་གྱིས་རློབས།།
ཅེས་པའི་མཛད་རྣམ་བསྡུས་པ་འདི་ནི་སྐྱབས་རྗེ་བླ་མ་གང་གི་གུས་ཞབས་པ་བློ་་
གྲོས་རྒྱ་མཚོ་རུ་འབོད་པས་གསེར་ལྗོངས་བླ་མ་རུང་ནས་རབ་བྱུང་བཅུ་བདུན་པ་་་་
ཤིང་བྱ་ལོའི་ས་ག་ཟླ་བའི་ཚེས་ཉེར་གཉིས་ཉིན་བྲིས་པ་དགེ་གྱུར་ཅིག།
-58 -

མཁན་ཆེན་འཇིགས་མེད་ཕུན་ཚོགས་འབྱུང་གནས།
༄༅།།ཆོས་རྗེ་ཡིད་བཞིན་ནོར་བུ་འཇིགས་མེད་ཕུན་ཚོགས་
འབྱུང་གནས་ལ་བསྟོད་གསོལ་
ཕན་བདེའི་ཆར་སྤྲིན། །
ན་མོ་གུ་རུ་མཉྫཤྲཱི་ཡེ།
མཐའ་ཀླས་ཆོས་ཀུན་ཇི་བཞིན་གཟིགས་ལ་ཡང་དག་ཡེ་ཤེས་འཇམ་པའི་ལྷ།།
མཚན་དཔེའི་རི་མོར་བགྲེས་རྒུད་མཐའ་བྲལ་གཞོན་ནུའི་ལང་ཚོ་ཁྱེད་ལ་ཚང༌།།
གསུང་གི་ཆེ་བ་ཡོངས་སུ་དགེ་ལ་འདོད་དགུའི་རོལ་མོ་རྟག་ཏུ་སྦིར།།
གསང་གསུམ་བཀོད་པའི་རིན་ཆེན་གཙུག་རྒྱན་དཔལ་ལྡན་བླ་མ་རྒྱལ་གྱུར་ཅིག།
འཇིགས་པ་མེད་པའི་བདེན་གསུང་ངག་ནི་རིག་བྱེད་དབང་བོའི་རྔ་སྒྲ་བཞིན།།
ཕུན་སུམ་ཚོགས་པའི་ཐབས་ཚུལ་བློ་གྲོས་བདེ་བར་གཤེགས་པ་ཁྱེད་སྐུ་བཞིན།།
འབྱུང་བར་བྱེད་པའི་སྔ་འགྱུར་བསྟན་ལ་མཚུངས་མེད་ཡིད་བཞིན་ནོར་བུ་བཞིན།།
གནས་ཀྱི་མཆོག་གྱུར་བླ་མ་རུང་གི་ཆོས་ཀྱི་རྗེ་བོས་དགེ་ལེགས་སྩོལ།།
སྤྲིན་གྱི་མྱུ་གུ་མཁའ་ལ་རྒྱུ་བའི་ཆོ་འཕྲུལ་དཀར་པོའི་གསུམ་པའི་ཆ།།
འཇིག་རྟེན་མིག་གི་སྲིད་ལ་འཁྱུད་དང་རྫུ་མེད་ཆོས་ལྷས་འཕང་བ་རུ།།
མཚན་དཔེའི་མི་ཕྱེད་རི་མོ་བཀྲག་དང་བརྩེ་བའི་སྤྱན་རས་ཐོག་མར་བཞད།།
ངག་ཚིག་དྲི་མེད་སྙན་ལ་གྱེར་ཏེ་ཨ་ར་པ་ཙ་ན་དྷི་བདུན།།་ ་
རང་བཞིན་ཁམས་སུ་བཅོས་པ་མ་ཡིན་དམན་ལ་བརྩེ་བའི་སྤྱན་ཆབ་གཡོ།།
ཞབས་ཟུང་བསྐྱོད་པའི་ན་ཚོད་ཕྲ་ཡང་དག་སྣང་དད་པའི་སྤུ་ལོང་འཕྱུར།།
-5

རྣམ་ཐར་པདྨའི་ཕྲེང་བ། །
ཡིད་ཆེས་ལྷ་ལ་འདུན་པ་མ་ལྷོད་བྱིས་པའི་བརྟུལ་ཞུགས་ཐོད་དུ་བརྒལ།།
སྔོན་གཤེགས་དཔའ་བོ་གཡུ་འོད་འབུམ་མེའི་མཛད་རྗེས་རེ་རེའི་ནུས་པ་སྤར།།
བསླབ་གསུམ་ཚངས་པའི་དོ་ཀེར་སྤྲས་ཏེ་ངུར་སྨྲིག་འོད་ཕུང་སྤྲོ་བཞིན་བཞུགས།།
འཇམ་དཔལ་རལ་གྲིའི་གསང་གསུམ་བསྟོད་པའི་ཆེད་དུ་བརྗོད་པ་མགུལ་ན་མཛེས།།
གྲུབ་པའི་མཆོག་གྱུར་ལས་རབ་གླིང་བའི་དགྱེས་ཞལ་ཕྱོགས་པ་སུ་ཡིས་བསྙོན།།
ཐུབ་བསྟན་ལེགས་བཤད་བཟང་པོའི་མཚན་སྙན་གསེར་གྱི་ཁྲི་ལ་ལྷན་དུ་འཁོད།།
ཐོས་པའི་ནགས་ཀླུང་སྒོམ་པའི་མཆེ་སྡེར་རྫ་སྟོད་ལྕང་མའི་འབྲོག་དགོན་དུ།།
རིག་འཛིན་རྒྱལ་པོ་ཐུབ་བསྟན་དགའ་བའི་ཞབས་སེན་མེ་ཏོག་ལ་བཏུད་དེ།།
བླ་མེད་རྒྱུད་དོན་བདེ་ཆེན་ལམ་ནས་ཉམས་མྱོང་བདེ་བའི་ན་ཚོད་ལོན།།
བཅུ་ཕྲག་རྟེན་གྱི་ཐོས་པའི་དོ་ཤལ་དཔྱོད་ལྡན་ཅན་ཚོ་ལོས་ཀྱང་གུས།།
ངག་དབང་བློ་གྲོས་མཚུངས་པ་མེད་ཅེས་མི་ཕམ་རྗེ་ཡང་ཕྱོགས་སུ་ལྷུང་།།
མདོ་སྔགས་བསྟན་པའི་ཉི་མ་ལ་སོགས་བཅུ་ཕྲག་བཤེས་ཀྱི་ག་ལ་བར།།
བསྙེན་རྫོགས་སྤྱོད་པའི་ཚུལ་དེ་མ་རྙིང་རྒྱལ་ཚབ་དུ་མའི་ཅོད་པན་ནོད།།
མཛད་ཕྲིན་ཐོག་མའི་བ་དན་དཀར་པོ་གནུབས་གཟུར་བུ་མོའི་མཐོངས་ལ་བཙུགས།།
བྲག་སྐྱིབ་སེང་གེ་ཡང་ལེ་རྫོང་དུ་ན་ཆུང་སྒེག་མོའི་ཕྲག་པ་དོག།
སྦས་པའི་མཐའ་རུ་ནང་ཉམས་བདེ་བའི་རིག་པ་ཁྱུང་གི་གཤོག་རྩལ་རྫོགས།།
ཀླ་ཀློའི་བདུད་མོའི་ཟ་ཁ་དར་ཡང་དཔལ་ཆེན་ཕུར་བས་བར་མཚམས་ཕྱེས།།
ཆོས་མིན་འུག་པའི་ཐན་སྐད་རྒོད་ཀྱང་རི་སུལ་དེ་ན་ཆོས་བཞིན་བགྱི།།
གྲངས་མེད་སྲོག་ལ་ཧབ་ཐོབ་མང་ཡང་ར་ཁྱུ་སྤྱང་ཁྱུའི་དཔུང་བ་གཤིབ།།
ཀུན་ལ་འཚེ་མེད་ཞི་བའི་གླིང་དེ་ཙིནྟ་མ་ཎི་ཕྱོགས་ལས་རྒྱལ།།
50

མཁན་ཆེན་འཇིགས་མེད་ཕུན་ཚོགས་འབྱུང་གནས།
ལྷ་དང་མི་མིན་སྐྱེ་དགུ་དུ་མས་ཆ་ལང་རོལ་མོའི་སྣ་དྲངས་ཏེ། །
སྤྲེལ་གྱི་ལོ་དང་ཟླ་ཚེས་ཡིན་ཞེས་ད་དུང་གྲགས་པའི་མཐའ་མ་རིག།
གནོད་སྦྱིན་ཤན་པས་ས་བཅུའི་ལྡེ་མིག་བདུད་འཇོམས་གླིང་ལ་གཉེར་གཏད་ཅིང་།།
གྲུབ་པ་བཅུ་གསུམ་འོད་སྐུར་གྲོལ་བའི་ཡང་དབེན་གསེར་ལྗོངས་བླ་མ་རུང་།།
དུས་ཚེ་དེ་ལ་རྒྱལ་བསྟན་སྤྱི་དང་རྒྱུད་སྡེ་གསུམ་གྱི་མེ་རོ་བསླངས།།
ཁྱོད་ཀྱི་གྲགས་སྙན་མ་ལའི་ནགས་ཀྱི་བངད་པ་ཇི་བཞིན་ཐོགས་པ་མེད།།
འཁོར་གྱི་བུང་བ་དབྱར་དུས་སྤྲིན་གྱི་འདུ་རྒོད་ཇི་བཞིན་ཉི་མའི་མཐོངས།།
མཐའ་ཀླས་འགྲོ་ལ་སྨིན་གྲོལ་ཆོས་ཀྱི་ཆར་བ་འབེབས་མཁས་ཡིད་བཞིན་ནོར།།
ནང་རྒྱུད་སྡེ་དང་རིག་པ་བཅུ་ཡི་སིན་ར་ཡི་གསེར་མདོག་འཁྱིལ།།
པདྨའི་ནགས་ན་བག་ཡངས་རྒྱུ་བའི་གདུལ་བྱ་ཚངས་པའི་བློ་ལས་ཡར།།
མཐའ་དྲུག་ཚུལ་བཞིའི་བརྒྱུད་པ་མ་ཉམས་རྫོགས་ལྡན་གསར་བའི་དུས་ཀྱིས་ཁྱུད།།
བཤད་སྒྲུབ་གསེར་གྱི་རྣ་ཆ་སྤུད་པའི་ལྔ་རིག་ཆོས་ཀྱི་ཚོང་བརྡལ་ཞེས།།
ཕུན་ཚོགས་ལྔ་སྤུས་ཐིག་ལེ་མཆོག་མ་ས་ཡི་གོ་ལའི་ཡིད་ལ་མཛའ།།
རྒྱལ་བའི་བསྟན་ལ་དག་ཐེར་བྱེད་པའི་སྙིང་སྟོབས་གོ་ཆ་ཕྲག་ཏུ་བཞེས།།
ཐ་གྲུ་ཀུན་ཏུ་རྐུན་ཇག་རྔོན་སོགས་མ་རབས་སྤྱོད་པའི་སྲོལ་རྒྱུན་བསྣུབས།།
བསྒྲུབ་རྒྱུད་བསྟན་པའི་ཤིང་རྟ་བརྒྱད་ཀྱི་མཐར་ཐུག་བབས་སོ་གཅིག་ཏུ་གླེང་།
དུས་འཁོར་ཡ་བཞི་སྦྱོར་བ་དྲུག་སོགས་གང་འདུལ་ཐབས་ཀྱིས་མོས་ངོར་བསྟུན།།
ཡིད་ལ་འབབ་པའི་ལྷང་བྲག་བ་གནས་ཆ་ཞབས་བེ་ལོའི་རི་རྣམས་སུ།།
བཱི་མ་ལ་དང་མཁའ་འགྲོའི་ཕུག་སོགས་ཁྱེད་ཞལ་མགྲོན་ལ་འབོད་པ་འདྲ།།
ཐུབ་དབང་ལྷ་དང་པདྨའི་སྐུ་གཟུགས་སྤྱན་འདྲེན་མཆོད་པ་མ་སྤྲོས་ཀྱང་།།
ཁྱེད་ཕྱག་པདྨའི་གདན་ལ་སྤྲོ་འདི་ཐུགས་རྗེ་རིས་སུ་ཆད་པ་འདྲ།།
-61 -

རྣམ་ཐར་པདྨའི་ཕྲེང་བ།
སྔ་ན་མེད་པའི་རྡོ་རྗེའི་བྲག་ལ་རང་བྱུང་མ་ཎི་འབུར་དུ་ཐོན།།
ཟབ་གཏེར་སྒྲོམ་བུ་ཁྱེད་ལ་དབང་ཞེས་མི་མིན་མཁའ་ལ་རྒྱུ་རྣམས་ཀྱིས།།
འཚང་དང་འཚུབ་ཁ་ཆེ་ལ་བསམ་ན་གཏེར་སྟོན་ཐ་མ་ཁྱེད་ཡིན་འདྲ།།
ཤེས་རབ་རལ་གྲིའི་མེ་ཏོག་འཛུམ་པའི་འདུན་ས་རྩེ་ལྔའི་སྤོ་མཐོ་ལ།།
བདེ་བར་གཤེགས་པའི་ཐུགས་བསྐྱེད་ཇི་བཞིན་རྒྱལ་བའི་སྲས་སུ་དམ་བཅའ་བའི།།
དེ་དང་ལྷན་དུ་ཁྲི་ཕྲག་འཁོར་གྱིས་སྨོན་པ་གཅིག་ཏུ་རྗེ་བཙུན་གང་།།
ནམ་ཞིག་རྫོགས་སྨིན་སྦྱངས་མཐར་ཕྱིན་ཚེ་བྱ་བ་བྱེད་པའི་སྲས་སུ་འདུན།།
ལྷ་ལྡན་གནས་དང་བཀྲ་ཤིས་ལྷུན་པོ་ས་སྐྱ་འབྲི་གུང་ཏི་སྒྲོའི་བྲག།
དབུ་རུ་ཞྭ་དང་བསམ་ཡས་མཆིམས་ཕུ་གླང་ཆེན་འགྱིང་དང་ལི་ཧྲན་སོགས།།
བྱིན་རླབས་བརྩེགས་པའི་ཝུ་ཕྲེང་གཏོར་བཞིན་ཞོར་ལ་ཐར་པའི་གྲུ་གཟིངས་བསྐྲུན།།
སྣང་བ་མཐའ་དང་ཐུགས་ཀྱི་དགོངས་པ་གཅིག་ཏུ་མཐུན་ཞེས་ཀུན་ན་གྲགས།།
ལྔ་རིག་གླིང་གི་སྒོ་མོ་འབྱེད་པའི་གསེར་གྱི་ལྡེ་མིག་དབང་ངོ་ཞེས།།
བསྟོད་པའི་སྨོན་ཚིག་སྐྱེས་དང་བཅས་ཏེ་ཕུལ་བ་དེ་ཡང་དོན་དང་མཐུན།།
ལམ་གཙོ་གསུམ་གྱི་ཁྲིད་ཁ་གནང་སྟེ་ཕན་ཚུན་བླ་མ་ཉིད་དུ་བཀུར།།
སྟོབས་པོ་ཆེ་ཡི་རླུང་གི་ཤིང་རྟའི་བསྐལ་བཟང་རྩོམ་པའི་སྒོ་མ་རུ།།
འབྲུག་དང་བལ་བོད་གནམ་གྱི་རྒྱལ་པོ་ཚངས་ཆེན་རལ་བའི་ཏོག་ཏུ་འཕགས།།
བསྟན་དང་འགྲོ་བའི་འཁུར་ཆེན་བཞེས་ལ་སྟོབས་དང་དགའ་བའི་དཔུང་བ་འཕར།།
ཕན་ཚུན་བསྟོད་པའི་ལེགས་བཤད་སྤྲིང་ཡིག་དགུ་ཚུག་ཞགས་པའི་ལམ་ནས་ཐོན།།
མཚན་དཔེའི་ཉི་མའི་ལང་ཚོ་འདི་ནི་རྡོ་རྗེ་ཁམས་ཀྱི་གཤིས་སུ་གྲུབ།།
ཕན་བདེའི་སྒོ་མོ་བཅུ་གསུམ་འབྱེད་པའི་ཐུགས་ཀྱི་འདུན་པ་དེ་ཉིད་མོད།།
གངས་ཅན་བསོད་ནམས་དེ་ཙམ་ཡིན་ལ་བདུད་སྡེའི་དཔུང་བའི་ཤེད་མོང་གིས།།
-62 -

མཁན་ཆེན་འཇིགས་མེད་ཕུན་ཚོགས་འབྱུང་གནས།
གངས་ཅན་བསོད་ནམས་དེ་ཙམ་ཡིན་ལ་བདུད་སྡེའི་དཔུང་བའི་ཤེད་མོང་གིས།།
གངས་བྲག་གཡའ་རྫ་ནགས་རིའི་སྤོ་ན་ཙ་མ་ར་ལ་འཁུན་སྒྲ་སྦྱིན།།
བརྗེད་དུ་མེད་པའི་སྙིང་ལ་གཟན་པའི་ལས་དབང་འདི་ནི་ཅི་ཡིན་ནམ།།
དེ་ལྟ་ན་ཡང་དྲེགས་པ་མ་ཞུམ་སྤོབས་པའི་མེ་ཏོག་མ་རྙིང་བར།།
གདུལ་བར་བྱ་བའི་གེ་སར་འཛིན་པའི་འབྲེལ་བ་གཏོགས་ཚད་ཆོས་ཀྱིས་འཚེངས།།
བདེ་བར་གཤེགས་པའི་བྱང་ཆུབ་ལམ་དུ་ཨ་དང་ཨོཾ་གྱི་གཤོག་ཟུང་བརྐྱངས།།
བདེ་ལྡན་ཏོག་གིས་ཞིང་གི་བཀོད་པ་དོག་པར་བྱས་འདི་ཨེ་མ་རྨད།།
ཅེས་པ་ནི་བླ་མ་རུང་ནས་བློ་གྲོས་རྒྱ་མཚོ་རུ་འབོད་པས་སྦྱར་བ་དགེ་གྱུར་ཅིག།
-63 -

མཁན་ཆེན་པདྨ་ཆོས་དབྱིངས་ཁྱབ་བརྡལ།
༄༅།།མཁན་ཆེན་པདྨ་ཆོས་དབྱིངས་ཁྱབ་བརྡལ་མཆོག་གི་
གསོལ་འདེབས་རང་བཞིན་བརྗོད་པའི་རྒྱན་
ཞེས་བྱ་བ་བཞུགས་སོ།།
ན་མོ་གུ་རུ་པདྨ་ཀཱ་ར་ཡེ།།
སྐུ་ལ་མཚན་དཔེའི་བརྒྱ་དང་བཅུ་གཉིས་སྤྲས།།
གསུང་ལ་སྙན་པ་ཡན་ལག་དྲུག་ཅུ་ཚང་།།
ཐུགས་ལ་སྟོབས་སོགས་མ་འདྲེས་སོ་གཉིས་ཏེ།།
བུ་རམ་ཤིང་པ་དེ་ལ་ཕྱག་འཚལ་ལོ།།
མཚོ་རྒྱལ་དངོས་སྣང་ཏཱ་རེའི་གཏེར་ལུང་ལས།
སྔ་འགྱུར་ཉིན་བྱེད་འཇམ་མགོན་མི་ཕམ་རྗེ༔
སྙིགས་མའི་དུས་འདིར་བཤེས་གཉེན་ཚུལ་བཟུང་
པདྨ་ཆོས་དབྱིངས་ཁྱབ་བརྡལ་རིན་པོ་ཆེར༔
སྒོ་གསུམ་དད་མོས་དྲག་པོས་གསོལ་བ་འདེབས༔
ཞེས་སོགས་ལུང་གིས་བསྔགས་པ་དྲན་བཞིན་དུ།།
སྔ་འགྱུར་བསྟན་པའི་བྱེད་པོ་མི་ཕམ་དང་།།
མདོ་སྔགས་བསྟན་པའི་ཉི་མའི་ལེགས་བཤད་ཟུང་།།
བྱ་བ་བྱེད་པའི་སྲས་ཀྱི་ཐུ་བོ་པ།།
ངེས་པ་དོན་གྱི་བྱ་བཏང་ཁྱེད་ཡིན་ཞེས།།
ད་ནས་མཐའ་བར་རྩོད་པ་ག་ལ་མཆིས།།
ཀུན་མཁྱེན་རོང་བ་ལོ་ཙཱ་བྱིན་ཐོབ་པ།།
-64 -

མཁན་ཆེན་པདྨ་ཆོས་དབྱིངས་ཁྱབ་བརྡལ།
མདོ་ཁམས་ཟལ་མོ་སྒང་གི་ཆར་གཏོགས་ཤིང་།།
གསེར་ཀླུང་དལ་གྱིས་འབབ་པའི་གཡས་མོའི་ཟུར།།
ལྗགས་ལག་རྡོ་ཀླས་འབྲོག་པའི་སྦྲ་ཁྱིམ་དུ།།
གནའ་མི་ངོ་མ་མལ་གྱི་སྟོབས་ལོ་དང་།།
ཡིད་གཞུང་ཐོང་བཟའ་ནོར་བུ་སྐྱིད་གཉིས་ཀྱི།།
པདྨ་འབྱུང་གནས་ཐུགས་རྗེ་ཆགས་ཞེས་པའི་།།
རབ་བྱུང་བཅོ་ལྔའི་ལྕགས་ཕོ་སྤྲེལ་གྱི་ལོར།།
ཡུམ་ལ་བཙའ་པའི་ཟུག་ངུ་གཏན་མེད་པར།།
མེ་ཏོག་འཁྲུངས་པའི་ས་དྲོད་ཅི་ཡང་མེད།།
འཇའ་འོད་ཤར་བའི་ཆར་ཉི་ག་ལ་ཡོད།།
ངད་པ་འཐུལ་བའི་བདུག་སྤོས་དེ་བས་མེད།།
འོན་ཏེ་དགེ་བའི་རྟེན་འབྲེལ་བསམ་མི་ཁྱབ།།
དགུན་གྱི་དུས་སུ་འབྲུག་སྒྲ་ཐེངས་གསུམ་གྲགས།།
ས་གཞི་འཁྱག་པོར་མེ་ཏོག་གསེར་ཆེན་བཞད།།
སྦྲ་ཁྱིམ་ཆུང་ལ་འཇའ་དང་འོད་ཟེར་འཕྲོས།།
འཁོར་ཡུག་ཀུན་ལ་རང་བྱུང་བསུང་ངད་ཐུལ།།
ཡ་མཚན་ལྟས་དང་བཅས་ཏེ་འཁྲུངས་པ་ནས།།
ཁྱིམ་མཚེས་རྣམས་ཀྱིས་སྤྲུལ་པའི་སྐུ་མཆོག་ཅིག།
འཁྲུངས་པ་ལོས་ཡིན་ཟེར་ནས་ཁོམ་གཏམ་གླེང་།།
གྲུབ་པའི་དབང་ཕྱུག་རྒྱ་རྗེ་བྱ་བྲལ་གྱིས།།
ཚོགས་པ་མང་པོའི་གསེབ་ནས་བླ་མ་ཞེས།།
-65 -

རྣམ་ཐར་པདྨའི་ཕྲེང་བ།
དགའ་བ་ཚད་མེད་ངང་ནས་བསྔགས་པ་བརྗོད།།
དད་དང་བརྩེ་བ་ལང་ཚོ་ཆུང་ནས་ཡོད།།
བློ་དང་སྤོབས་པ་གཞོན་ནུའི་དུས་ནས་ཡོད།།
མ་རབས་སྤྱོད་པའི་སྤྲོ་བ་ཡེ་ནས་མེད།།
བྱིས་པའི་རྩེད་མོ་ཆོས་ཀྱི་སྟངས་ཀ་ཡིན།།
ཁུ་བོ་བསོད་ནམས་མདུན་ནས་འབྲི་ཀློག་དང་།།
གར་དབྱངས་འདོན་རྟ་ཁོང་དུ་ཆུབ་བྱས་ནས།།
ཤུགས་ཆུང་སྤྲུལ་སྐུ་ཚུལ་ཁྲིམས་བཟང་པོ་ལས།།
སྔོན་འགྲོ་འབུམ་ལྔ་ཚད་དུ་འཁྱོལ་བྱས་ཏེ། །
པདྨ་ཆོས་དབྱིངས་ཁྱབ་བརྡལ་ཞེས་སུ་གསོལ།།
འགྲོ་ཕན་གླིང་བའི་ཟབ་གཏེར་བཅུ་ལྷག་གི།།
འགྱུར་མེད་རྡོ་རྗེས་དབང་ལུང་ཆ་ཚང་གནང་།།
མཚན་ལ་ཕུར་བ་རྡོ་རྗེ་ཞེས་སུ་གསོལ།།
འཁོར་གདོང་གཏེར་ཆེན་འཆི་མེད་རིག་འཛིན་ལས།།
རིག་འཛིན་རྒོད་ཀྱི་བྱང་གཏེར་ཆོས་ཚན་ལས།།
ཡང་ཟབ་རྡོ་རྗེ་ཕག་མོའི་ཟབ་ཁྲིད་དང་།།
ཡང་ཟབ་ཕག་མོའི་ཁྲིད་རྐང་ཆ་ཚང་ལ།།
རྩ་རླུང་འཁྲུལ་འཁོར་གནད་དུ་གཅུན་པར་བྱས།།
གཡུ་ལུང་མཆོག་སྤྲུལ་ཆོས་ཀྱི་རྒྱལ་མཚན་ལས།།
རྡོ་བྲག་ཆེན་པོ་པདྨ་འཕྲིན་ལས་ཀྱི། །
ཟབ་གཏེར་རྫོགས་ཆེན་དགོངས་པ་ཟང་ཐལ་གྱི།།
-66 -

མཁན་ཆེན་པདྨ་ཆོས་དབྱིངས་ཁྱབ་བརྡལ།
ཁྲིད་ལ་ནུས་ལྡན་རྡོ་རྗེས་ཁ་བསྐང་བཅས།།
སྲིད་པ་འདི་ནི་དུ་ཁའི་མེ་འོབས་མཐོང་།།
འདོད་ཡོན་འདི་ནི་སྒྱུ་མའི་རྨི་ལམ་མཐོང་།།
དགྲ་གཉེན་འདི་ནི་ཆགས་སྡང་གཞི་རུ་མཐོང་།།
བྱ་བ་འདི་ནི་བྱིས་པའི་རྩེད་མོ་མཐོང་།།
མི་ཚེ་འདི་ནི་སྟོན་ཀའི་སྤྲིན་དུ་མཐོང་།།
སོ་ཚིས་འདི་ནི་ཆུ་ཡི་གཉེར་མ་མཐོང་།།
ཆོས་བརྒྱད་འདི་ནི་ཆོས་པའི་གཤེད་མ་མཐོང་།།
སྲིད་ལས་ངེས་པར་འབྱུང་བའི་འདུན་པ་ཞིག།
འདོད་ཡོན་ཞེ་ཁ་མེར་བའི་ཚོར་སྣང་ཞིག།
དགྲ་གཉེན་ངེས་པ་མེད་པའི་ཡིད་ཆེས་ཤིག།
དམ་ཆོས་རྣལ་མ་སྒྲུབ་པའི་སྙིང་སྟོབས་ཤིག།
དལ་འབྱོར་དོན་ལྡན་བྱེད་པའི་དམ་བཅའ་ཞིག།
འགོག་མེད་ཚོར་བ་དྲག་པོ་རིང་སོང་ནས།།
བརྟན་ལ་མཁས་པའི་མཁན་ཆེན་རིག་རྡོར་ལས།།
རབ་ཏུ་བྱུང་སྟེ་བློ་བཟང་ཚུལ་ཁྲིམས་གསོལ།།
འཆད་ཉན་ཐོས་པའི་ཉི་མ་ཕུད་ལ་མོས།།
ཐོས་དོན་བསྒོམ་པའི་མཚན་མོ་གཉིད་ལ་གཟན།།
ཟས་ཀྱི་ལོངས་སྤྱོད་སློང་མོའི་བརྟུལ་ཞུགས་དང༌།།
གོས་ཀྱི་ལོངས་སྤྱོད་ཕྱག་དར་ཁྲོད་ལ་བརྟེན།།
མི་ཚེའི་ཕྲེང་བར་འདོད་ཆུང་ཆོག་ཤེས་བསྟེན།།
-67 -

རྣམ་ཐར་པདྨའི་ཕྲེང་བ།
འཁོར་གྱི་རྩོལ་བསྒྲུབ་མེད་པར་གྲོགས་མེད་དུ།།
བཀའ་གདམས་གཏད་ས་བཞི་ཡི་ལམ་ཞུགས་ནས།།
བུད་བསྙེག་ཐོབ་གསུམ་མི་ཚེའི་དོན་སྙིང་ལྡན།།
དེ་ནས་མདོ་སྔགས་རྣམ་རྒྱལ་ཆོས་གླིང་དུ།།
ལུང་རིགས་སྨྲ་བའི་མཁྱེན་རབ་བཤེས་གཉེན་འགའི།།
དབུ་མ་རྒྱན་དང་སྤྱོད་འཇུག་མདོ་རྩ་དང་།།
སྔོན་འགྲོ་ཀུན་བཟང་བླ་མའི་ཞལ་ལུང་སོགས།།
ཁ་གསོག་གོ་ཡུལ་ཙམ་དུ་མ་བཞག་པར།།
བློ་ལྡོག་རྣམ་བཞིའི་སྦྱངས་པ་རྣལ་དུ་ཕེབས།།
རབ་བྱུང་བཅུ་དྲུག་ཆུ་ཕོ་རྟ་ཡི་ལོ།།
གསང་ཆེན་གནད་དུ་འཁྱོལ་བའི་རྣལ་འབྱོར་པ།།
བྱ་བྲལ་ཆོས་དབྱིངས་རྡོ་རྗེ་ཞེས་གྲགས་པའི།།
ཞལ་མཇལ་གསུང་ཐོས་བྱེད་པའི་བསྐལ་བཟང་བྱུང་།།
སྐྱབས་འགྲོ་སེམས་བསྐྱེད་སྔོན་འགྲོའི་ཆ་ལག་ནས།།
དངོས་གཞིའི་ངོ་སྤྲོད་མན་ངག་དང་བཅས་པར།།
བརྩེ་བས་གནང་སྟེ་བཀའ་གསུང་འདི་ལྟར་བསྩལ།།
སྔ་འགྱུར་ཕ་ཆོས་གཙང་མའི་རང་ལུགས་ལ།།
ཟླ་བྲལ་མི་ཕམ་འཇམ་དབྱངས་རྣམ་པར་རྒྱལ།།
དེ་ཡི་རྗེས་འཇུག་རྩོད་མེད་མཁས་དབང་ཞིག།
ཨོ་རྒྱན་འཇིགས་མེད་དབང་བོའི་རྣམ་རོལ་བ།།
ཀུན་མཁྱེན་མདོ་སྔགས་བསྟན་པའི་ཉི་མ་ཉིད།།
-68.

མཁན་ཆེན་པདྨ་ཆོས་དབྱིངས་ཁྱབ་བརྡལ།
དེ་རུ་བྱོན་དང་ཕ་ཆོས་གཙང་མ་རྙེད།།
སྔ་འགྱུར་བསྟན་ལ་བྱ་བ་བྱེད་ཐུབ་ཞེས།།
འབྱུང་འགྱུར་ལུང་གིས་བསྟན་ཏེ་སྐྱེལ་མ་བྱས།།
བླ་མ་མཇལ་བའི་མོས་པ་ཉིན་མཚན་མེད།།
ནང་གི་བཀྲེས་སྐོམ་ཟས་ཀྱིས་མ་ཐེག་སྟེ།།
གོམ་པ་ཁྱར་ཁྱོར་བྱས་པ་ཐེངས་གཅིག་མིན།།
ཕྱི་ཡི་ཚ་གྲང་གོས་ཀྱིས་མ་ཁེབས་ཏེ།།
ཆར་ཉིས་ཐུབ་ཚོད་བྱས་པ་ཐུགས་ན་གསལ།།
འོན་ཏེ་རྨི་ལམ་ཞིང་ནས་རྒྱུན་མཇལ་བའི།།
བོད་པ་བླ་མའི་ཞལ་གཟིགས་ཉུང་ཉུང་མིན།།
གསུང་གི་དབུགས་དབྱུང་ཐོབ་པ་མང་མང་ཡིན།།
སེམས་ཀྱི་དགའ་བ་འདི་ནི་སུ་ཡིས་སྦྱིན།།
རྫ་སྟོད་དགེ་གོང་ལུང་རྟོགས་དགའ་ཚལ་དུ།།
བླ་སློབ་ཐུགས་ཡིད་བསྲེ་བའི་དུས་ཡུན་ལ།།
བཤེས་སྤྲིངས་པདྨ་དཀར་པོའི་ཕྲེང་བ་དང་།།
དཀོན་མཆོག་རྗེས་སུ་དྲན་པའི་བཀྲ་ཤིས་དབྱངས།།
མཛོད་ཀྱི་དོ་ཤལ་བློ་གསལ་དགྱེས་པའི་རྒྱན།།
ཕྱོགས་ལས་རྣམ་པར་རྒྱལ་བའི་རུ་ཡི་མཚོན།།
ལེགས་བཤད་སྣང་བའི་གཏེར་དང་མཁས་པའི་སྒོ།།
ཞལ་ལུང་དྲི་མ་མེད་པའི་ཤེལ་གྱི་འཕྲེང་།།
དད་བྱེད་དྲང་སྲོང་ལུང་གི་ཉི་མའི་གཉེན།།
-69 -

རྣམ་ཐར་པདྨའི་ཕྲེང་བ།
ཤེས་རབ་ལེའུ་རྣམ་བཤད་ཀེ་ཏ་ཀ། །
འཇམ་དབྱངས་བླ་མ་དགྱེས་པའི་ཞལ་གྱི་ལུང་།།
རིགས་ལམ་རབ་ཏུ་གསལ་བའི་ཉིན་བྱེད་སྣང༌།།
རིན་ཆེན་ཟ་མ་ཏོག་དང་ཡུམ་ལ་འཇུག། །
ཤེར་ཕྱིན་པུཎྜ་རི་ཀའི་དོ་ཤལ་རྒྱན།།
རྒྱུད་བླའི་མཆན་འགྲེལ་མི་ཕམ་ཞལ་གྱི་ལུང་།།
དབུས་མཐའ་རྣམ་པར་འབྱེད་པའི་འོད་ཟེར་ཕྲེང་།།
ཆོས་ཉིད་རྣམ་པར་འབྱེད་པའི་ཡེ་ཤེས་སྣང་།།
སྟོང་ཐུན་ཆེན་མོ་སེང་གེ་ང་རོའི་སྒྲ།།
རྣམ་པར་ངེས་པའི་ཤེས་རབ་རལ་གྲིའི་འཕྲུལ།།
ཕྱོགས་བཅུའི་མུན་སེལ་ཕྱི་དོན་འོད་གསལ་སྙིང་།།
བཀའ་བརྒྱད་རྣམ་བཤད་དངོས་གྲུབ་སྙིང་པོའི་དཔལ།།
ཚིག་བདུན་སྤྱན་འདྲེན་རྣམ་བཤད་པདྨ་དཀར།།
རིན་འཛིན་བརྒྱུད་པ་བརྗོད་པའི་རྡོ་རྗེའི་གཞུག།
གསུང་སྒྲོས་ཕྱོགས་གཅིག་བསྡུས་པ་རིན་ཕྲེང་གཉུག།
གཞི་ལམ་འབྲས་བུ་ཤན་འབྱེད་བློ་གྲོས་གཉུག།
ཕྱོགས་བཅུའི་ཟབ་དོན་སངས་རྒྱས་ལག་ལ་སྟེར།།
ཕྱོགས་དང་ཡིད་དང་མ་རིག་མུན་པ་སེལ།།
རྡོ་རྗེ་ཐེག་པའི་རྒྱབ་བརྟེན་པདྨ་དཀར།།
སྒྱུ་འཕྲུལ་དྲྭ་བ་གསང་བདག་ཞལ་གྱི་ལུང་།།
ཡེ་ཤེས་བླ་མ་འགྲེལ་བ་པདྨ་དཀར།།
-70

མཁན་ཆེན་པདྨ་ཆོས་དབྱིངས་ཁྱབ་བརྡལ།
འཇམ་དབྱངས་དགོངས་པའི་རྒྱན་དང་སྡེ་བདུན་སྒྲོན།།
རྣམ་བཤད་འཇམ་པའི་རྒྱན་དང་ངེས་ཤེས་སྒྲོན།།
མི་ཕམ་ཞལ་ལུང་དཔག་བསམ་སྙེ་མ་ཡུར།།
སོ་སོར་བརྟགས་པའི་དཔྱད་སྒོམ་འཁོར་ལོའི་མ།།
བླ་མའི་རྣལ་འབྱོར་བྱིན་རླབས་ཆར་གྱི་འབེབས།།
བར་དོ་དྲུག་ཁྲིད་འཁྲུལ་བ་རང་སར་གྲོལ།།
སྔོན་འགྲོའི་ཁྲིད་དང་དྲན་པ་ཉེ་བར་བཞག།
བསྐྱེད་རིམ་བཀོད་པ་མན་ངག་ཀུན་ལས་འདུས།།
སྒྱུ་འཕྲུལ་དྲྭ་བ་ཉི་ཟླའི་སྤྲིན་ཆེན་པོ།།
རེ་རེ་མཚན་ནས་བརྗོད་པ་ག་ལ་ནུས།།
གཞུང་ལུགས་མ་ལུས་གདམས་པ་གཅིག་ཏུ་གོ།
ངེས་དོན་གྲུབ་དབང་ཞེ་ཆེན་ཀོང་སྤྲུལ་ལས།།
སྤྱི་རྒྱུད་སྒྲུབ་སྡེ་སེམས་ཕྱོགས་མན་ངག་སྡེ།།
གང་ཟག་ཅིག་ཆར་གསེར་རྟ་ཆོས་ཁྱབ་པ།།
ཞེས་པའི་བསྟོད་ཚིག་ཀུན་ཀྱིས་མཚར་དུ་གླེང་།།
བསྟོད་པ་དོན་མཐུན་ཡེ་ཤེས་ཁོང་ཆུབ་པ།།
རིག་པ་འཛིན་པ་མཁན་ཆེན་གང་ཤར་དང་།།
གྲྭ་ལག་མཁན་ཆེན་དྲི་མེད་འོད་ཟེར་དང་།།
སྤྱན་རས་གཟིགས་དབང་པདྨ་སིདྡྷིའི་ཞབས།།
བཤེས་གཉེན་བཅུ་ཕྲག་ཞབས་པད་སྤྱིར་མཆོད་དེ།།
རིག་གཞུང་མདོ་དང་སྔགས་ཀྱི་ཆོས་ཚུལ་མནོས།།
-71

རྣམ་ཐར་པདྨའི་ཕྲེང་བ།
མཁས་དང་གྲུབ་པའི་གོ་སར་མཐོན་པོར་གཤེགས།།
ལྔ་བརྒྱད་དུས་སུ་རྩོད་པ་ཆེར་བདོ་ཡང་།།
བླ་མའི་ཐོབ་དང་སྲིད་ཀྱི་འབྱོར་བ་མེད།།
སྤེན་མའི་གདན་ལ་ཉལ་བའི་ཕྱིང་ཧྲུལ་ཅན།།
སྦས་པའི་རྣལ་འབྱོར་ཡིན་པ་སུ་ཡིས་རྟོགས།།
སྤྱོད་པ་ངེས་མེད་སྨྱོན་པའི་བརྟུལ་ཞུགས་ཅན།།
ལྔ་རིག་སྒོ་མོ་ཡིན་པ་སུ་ཡིས་ཤེས།།
ལྟོ་གོས་གཏམ་གསུམ་བསྐྱུངས་པའི་བྱ་བཏང་པ།།
ངེས་མེད་རི་ལ་ཉལ་བའི་སྒོམ་ཆེན་པ།།
དཔེ་ཆ་བློ་ལ་འཁྲུངས་པའི་མཁན་ཆེན་པ།།
གདམས་པ་སྒོམ་ལ་ཆུབ་པའི་རྟོགས་ལྡན་པ།།
བཀུར་སྐྱོངས་ཐབས་མཁས་མི་དགོས་བདེ་ཆེན་པ།།
གྲོགས་མེད་གཅིག་པུར་རྒྱུ་བའི་རང་དབང་པ།།
སུ་ཡིས་བྲོད་ཁར་མི་ཉན་སྒམ་པོ་བ།།
ཏིང་འཛིན་ཟས་ཀྱིས་འཚོ་བའི་འབྱོར་ལྡན་པ།།
སེམས་ལ་རང་དབང་ཐོབ་པའི་དགྲ་བཅོམ་པ།།
གསེར་དང་བུང་བ་མཉམ་པའི་ཡེ་ཤེས་པ།།
འབྱུང་བཞི་དབང་ལ་འབྱོར་བའི་གྲུབ་ཆེན་པ།།
ལྷ་དང་བླ་མ་འབྲལ་མེད་གཅེས་ཕྲུག་པ།།
ངོ་ཐང་ཆེ་སྲུངས་མི་དགོས་ཁྱོད་འདྲ་བའི།།
བླ་མ་ཆེ་ཞིག་ད་ལྟ་ས་སྟེང་འདིར།།
-72

མཁན་ཆེན་པདྨ་ཆོས་དབྱིངས་ཁྱབ་བརྡལ།
མེད་ཅེས་དམ་པ་རྣམས་ཀྱིས་བཞེད་དགོངས་མཐུན།།
རིག་འཛིན་གསང་སྔགས་གླིང་བའི་ལུང་བསྟན་དུ
ལི་མདོའི་གླིང་ལ་བཤད་གྲྭ་ཆགས་པ་དང
ཞེས་པའི་ལུང་མཐུན་མདོ་ཁམས་གསེར་མོ་ལྗོངས།།
གནོད་སྦྱིན་ཤན་པ་ལྷུན་པོའི་ཉེ་འདབས་སུ།།
ས་ཡི་དགེ་མཚན་རྫོགས་པའི་ལི་མདོ་རུ།།
རབ་བྱུང་བཅུ་དྲུག་ས་ལུག་དུས་བཟང་ལ།།
ངེས་དོན་མདོ་སྔགས་ཆོས་འཁོར་གླིང་ཞེས་པ།།
ལྔ་རིག་ཆོས་གྲྭ་ཆེན་པོ་ལྷུན་གྱིས་གྲུབ།།
འཆད་ཉན་ཐོས་པའི་རྒྱུན་ལ་ཆད་པ་མེད།།
ཕྱོགས་ཀྱི་སློབ་ཚོགས་ཉིན་རེ་བཞིན་དུ་འཕེལ།།
ཁྱེད་ཀྱི་གྲགས་པ་ཁ་བའི་རི་ལ་ཁྱབ།།
སྔ་འགྱུར་ཕ་ཆོས་གཙང་མའི་ཆོས་འཁོར་དེ།།
བགྲང་བྱ་བཅུ་ཕྲག་གཉིས་ལ་བར་མེད་བསྐོར།།
སློབ་ཚོགས་བགྲང་ལས་འདས་ལ་སུ་ཡིས་བསྙོན།།
མཐའ་མ་རབ་བྱུང་བཅུ་བདུན་མེ་གླང་ལོར།།
བོད་ཟླ་གསུམ་པའི་གྲལ་ཚེས་གསུམ་པ་ལ།།
ཆོས་སྐུའི་བཞུགས་སྟངས་སྤྲུལ་སྐུའི་གཟིགས་སྟངས་ཀྱིས།།
རེ་ཞིག་དགོངས་པ་ཆོས་ཀྱིས་དབྱིངས་སུ་བསྡུས།།
ཞག་གྲངས་བདུན་ལ་སྐུ་གདུང་རིན་པོ་ཆེ།།
དད་ལྡན་ཡོངས་ལ་མཇལ་ཁའི་སྐལ་བ་སྦྱིན།།
-73 -

རྣམ་ཐར་པདྨའི་ཕྲེང་བ།
དེ་ཚེ་དགེ་བསྐུལ་བསམ་མི་ཁྱབ་པ་བྱུང་།།
ཕྱི་རྟགས་ནམ་མཁའ་དག་ཅིང་འཇའ་གུར་ཕུབ།།
ནང་རྟགས་གདུང་ལ་རང་བསྲེལ་མང་དུ་བྱུང་།།
ཡི་གེ་ཨཱ་ལི་ཀ་ལི་ཞི་ཁྲོའི་སྐུ།།
གདུལ་བྱ་སྐལ་ལྡན་ཡོངས་ཀྱི་བསོད་ནམས་བཞག།
ཞེ་དགུའི་གདུང་མཆོད་འདུས་པ་སུམ་བརྒྱ་ལྷག།
མཆོད་ཚོགས་རབ་འབྱམས་སྤྲོས་ཤིང་སྨོན་ལམ་བཏབ།།
གསེར་དངུལ་རིན་ཆེན་རིགས་ཀྱིས་སྐུ་གདུང་ཞིག།
གདུལ་བྱ་ཐར་བའི་སྐྱེས་སུ་ལེགས་བཞེངས་སོ།། །།
འདིར་སྨྲས་རྣམ་དཀར་དགེ་ཚོགས་ཅི་མཆིས་པ།།
དཔལ་ལྡན་བླ་མའི་དགྱེས་ཞལ་དབུགས་དབྱུང་ཞིང་།།
བསྟན་དང་འགྲོ་ལ་ཕན་པའི་རྒྱུ་གྱུར་ནས།།
ཕ་མ་གཙོར་བྱས་འགྲོ་ཀུན་ཐར་ལམ་ཤོག།
གང་གི་ཞབས་ཟུང་སྤྱིར་ལེན་པ།།
བློ་གྲོས་རྒྱ་མཚོ་ཞེས་འབོད་པས།།
གསེར་ལྗོངས་རིག་པའི་དགའ་ཚལ་དུ།།
རབ་བྱུང་བཅུ་བདུན་ཤིང་བྱ་ལོའི།།
ས་ཟླའི་ནག་ཕྱོགས་རྫོགས་པ་གསུམ།།
སྔ་དྲོའི་ཆ་ལ་བྲིས་པ་ཡིན།།
བསྟན་དང་འགྲོ་ལ་སྨན་གྱུར་ཅིག།
དགེ་འོ་དགེ་འོ་བཀྲ་ཤིས་སོ།། །།
-74 -

ཞབས་བརྟན་གསོལ་འདེབས།
༄༅།། ཞབས་བརྟན་གསོལ་འདེབས།
པདྨའི་རྒྱལ་ཚབ་འགྲོ་མགོན་སྤྲུལ་བའི་སྐུ།།
ཉམས་རྟོགས་རྩལ་རྫོགས་གྲུབ་པའི་ས་མཐོར་གཤེགས།།
རིག་འཛིན་ཆེན་པོ་བསྟན་པའི་ཉི་མ་ཡི།།
སྐུ་ཚེ་མི་འགྱུར་ཡུན་དུ་འཚོ་ཞེས་གསོལ།།
གང་གིས་ཐུགས་ལ་བརྣག་པའི་བསྟན་འགྲོའི་དོན།།
ཀག་མེད་བདེ་བླག་ངང་གིས་འགྲུབ་པ་དང་།།
གྲགས་སྙན་ཕྲིན་ལས་དཀར་པོའི་སྣང་བ་ཡིས།།
ས་གསུམ་ཁྱོན་ཀུན་ཡོངས་སུ་ཁྱབ་པར་ཤོག།
འཇིགས་མེད་ཕུན་ཚོགས་འབྱུང་གནས་ནས།
-75 -

རྡོ་གྲུབ་རིག་འཛིན་བསྟན་པའི་ཉི་མ།
༄༅།།རྡོ་གྲུབ་རིན་པོ་ཆེ་རིག་འཛིན་བསྟན་པའི་ཉི་མ་དཔལ་
བཟང་བོའི་མཛད་བསྡུས་ཞལ་ལུང་བདུད་རྩིའི་
ཐིགས་པ་ཞེས་བྱ་བ་བཞུགས་སོ།།
རིག་འཛིན་འཇིགས་མེད་པདྨ་སམྦྷ་བ།།
འཕྲིན་ལས་འོད་ཟེར་ཕུན་ཚོགས་འབྱུང་པའི་གནས།།
ཐུབ་བསྟན་ཉི་མ་ཀུན་བཟང་གཞན་ཕན་པ།།
དཔལ་ལྡན་བླ་མ་རྣམས་ལ་གསོལ་བ་འདེབས།།
དྲི་མེད་སིནྡྲིའི་ཁང་བཟང་དམ་པ་རུ།།
ཞལ་བཟང་ཚངས་ཆེན་རལ་བའི་ཏོག་ན་འཕགས།།
གདུལ་བྱ་ཡིད་ལ་དགའ་བའི་དོག་པ་ཅན།།
བྱིན་རླབས་དབང་གི་ཆུ་བོ་ནོད་པར་ཤོག།
དེ་ཡང་དཔལ་ལྡན་བླ་མ་དམ་པ་གང་གི་ཕྱི་ནང་གསང་བའི་རྣམ་པར་ཐར་བ་་་་
ཆུའི་གཏེར་ཆེན་པོ་དང་གཉིས་སུ་མ་མཆིས་པའི། འདིར་ཕྱིའི་རྣམ་བསྡུས་ཤིག་སྐལ་ལྡན་
འགའི་དད་པའི་གསོས་སུ་འབུལ་བ་ལ། ཐོག་མར་སྐུ་འཕྲེང་རིམ་བྱོན་རྣམས་མདོར་བསྡུས་
ཤིག་ཞུ་ན། དང་པོ་ནི། རིག་འཛིན་གྲུབ་པའི་དབང་ཕྱུག་སངས་རྒྱས་གླིང་བའི་ཡང་སྤྲུལ་
ཀུན་བཟང་གཞན་ཕན་མཐའ་ཡས་དཔལ་བཟང་པོ་ནི།
དགོངས་འདུས་སངས་རྒྱས་གླིང་བའི་ལུང་བསྟན་ལས།
ལྷ་སྲས་གྲུབ་པའི་འབྲས་བུ་མཉེས་གྱུར་ཀྱང་༔
རྒྱལ་བའི་གསང་སྔགས་ཡིད་སྨོན་མཐུ་ཆེ་བས
-76 -

རྡོ་གྲུབ་རིག་འཛིན་བསྟན་པའི་ཉི་མ།
1
འགྲོ་བའི་དོན་ཕྱིར སྤྲུལ་བ་ཡང་དང་ཡང་
ཆ་ལུགས་མ་ངེས་གང་ལ་གང་འདུལ་གྱིས༔
ཆོ་འཕྲུལ་རྣམ་པར་སྤྲུལ་པ་སྟོན་པར་བྱེད༔
ཅེས་གཏེར་ལུང་དུ་མ་ནས་འཁྲུལ་མེད་རྡོ་རྗེའི་ལུང་གིས་གསལ་བར་བསྟན་པ་ལྟར།
མདོ་ཁམས་དངུལ་རྫ་ཟལ་མོ་སྒང་དུ་གཏོགས་ལ་རྡོ་ཡུལ་ཞེས་པའི་ས་ཆར་བོད་མིའུ་
གདུང་དྲུག་གི་ཡ་གྱལ་སྨུག་པོ་གདོང་གི་བརྒྱུད་པ། ཡབ་བོ་ཆུང་ཟོན་ཁོ་དང་ཡུམ་བསོད་
ནམས་མཚོ་གཉིས་ཀྱིས་སྲས་སུ་རབ་བྱུང་བཅུ་གཉིས་པའི་བགྲང་བྱ་ང་དགུ་བ་ཤིང་གླང་
ལོར་ངོ་མཚར་བའི་བལྟས་བཟང་དུ་མ་དང་བཅས་མཚན་དཔེའི་པདྨོ་གསར་དུ་བཞད
སྐུ་ན་ཕྲ་མོ་ནས་དམ་པའི་རིགས་སུ་གནས་ཤིང་གྲུབ་པའི་བརྟུལ་ཞུགས་མངོན་དུ་མཛད།
ཞེ་ཆེན་རབ་འབྱམས་འགྱུར་མེད་ཀུན་བཟང་གིས་ཀུན་བཟང་གཞན་ཕན་ཞེས་མཚན་
གསོལ། རྫོགས་ཆེན་ངེས་དོན་བསྟན་འཛིན་བཟང་པོ་སོགས་སྐྱེས་ཆེན་དུ་མའི་ཞབས་པད་
གཙུག་ཏུ་བསྟེན་ནས་ཐོས་བསམ་གྱི་མཐའ་རྒྱ་བཅད། འཇམ་དཔལ་བཤེས་གཉེན་གྱི་
བསྒྲུབ་པ་མཛད་པས་ཞལ་མཐོང་། རབ་བྱུང་བཅུ་གསུམ་པའི་ཤིང་སྦྲུལ་ལོར་ཚེ་རིང་
ལྗོངས་ཀྱི་དབེན་ཁྲོད་དུ་རིགས་ཀྱི་ཁྱབ་བདག་ཀུན་མཁྱེན་འཇིགས་མེད་གླིང་བའི་སྲས་ཀྱི་
ཐུ་བོར་གྱུར་ནས་སྙིང་ཐིག་གི་ཆོས་བདག་ཏུ་དབང་བསྐུར་ཅིང་ལྷ་སྲས་དམ་འཛིན་གྱི་རྣམ་
འཕྲུལ་དུ་དངོས་བཟུང་། མདོ་ཁམས་པ་འཇིགས་མེད་འཕྲིན་ལས་འོད་ཟེར་ཞེས་མཚན་
གསོལ། སྔ་འགྱུར་གྱི་གདན་ས་རྣམས་སུ་བླ་སྤྲུལ་སྐྱེས་ཆེན་དུ་མར་དབང་ལུང་ཁྲིད་གསུམ་
གྱི་ཆོས་ཀྱི་འཁོར་ལོ་རྒྱ་ཆེར་བསྐོར། དེ་ནས་རྗེ་ཉིད་ཀྱི་བཞུགས་ཡུལ་རྡོ་ཡུལ་སྟོད་ཀྱི་
ཆར་ཤུགས་ཆེན་སྟག་མགོ་རུ་ཕན་བདེ་འགྲོ་དོན་ལྷུན་གྲུབ་གླིང་ཞེས་པའི་ཆོས་སྡེ་གསར་་་
དུ་བཞེངས། རབ་བྱུང་བཅུ་བཞི་བའི་ལྕགས་རྟ་ལོར་གསེར་རྟ་བྲག་ཆེན་དུ་ཡར་ལུང་པདྨ་
བཀོད་ཀྱི་སྒྲུབ་སྡེ་གསར་འཛུགས་མཛད། གང་གིས་ཞལ་སློབ་ལ་རྡོ་རྗེ་གདུང་བཞི་གདུང་
-77 -

རྣམ་ཐར་པདྨའི་ཕྲེང་བ།
ཆེན་གཉིས་སོགས་གྲུབ་བརྙེས་ཀྱི་སྐྱེས་བུ་དམ་པ་བརྒྱ་ཕྲག་ལྷག་དང་སྔགས་པ་ལྕང་ལོ་
ཅན་སྟོང་དང་དགུ་བརྒྱ་སོགས་གསར་རྙིང་གི་སྐྱེས་ཆེན་དུ་མ་དང་འཁོར་འདུས་པ་རྒྱ་མཚོ་
ཐར་བའི་ལམ་ལ་བཀོད། མཐར་དགུང་གྲངས་བདུན་ཅུ་དོན་བདུན་རབ་བྱུང་བཅུ་བཞི་བའི་
ལྕགས་སྦྲུལ་ལོའི་ཆོ་འཕྲུལ་ཟླ་བའི་ཚེས་བཅུ་གསུམ་ཉིན་གཟུགས་སྐུ་ཆོས་ཀྱི་དབྱིངས་སུ་
བསྡུས་སོ།། སྐུ་འཕྲེང་གཉིས་པ་འཇིགས་མེད་ཕུན་ཚོགས་འབྱུང་གནས་ནི།
ཀུན་བཟང་གཞན་ཕན་ཉིད་ཀྱི།
འདི་འོག་ཏིང་འཛིན་རྣམ་གསུམ་རོལ་རྩལ་བས།།
སྐུ་གསུམ་སྟོན་པའི་ཕྲིན་ལས་ཕོ་ཉ་བ།།
སྣ་ཚོགས་འཕྲུལ་གྱི་བྱེད་པོ་ཕན་བདེའི་བདག།
བ
ཕུན་ཚོགས་འབྱུང་གནས་དེ་ལ་གསོལ་བ་འདེབས།།
ཞེས་ཉིད་ཀྱིས་ལུང་བསྟན་པ་བཞིན་དུ། ཡུལ་རྡོ་རོལ་ཐང་ཡག་དྡྷིཤེས་ཀཿཐོག་ཏུ་ཡབ་
བོ་ཆུང་ཆོས་ཕན་དང་ཡུམ་ཨ་ཕང་བཟའ་མཚོ་མོ་གཉིས་ཀྱི་སྲས་སུ་རབ་བྱུང་བཅུ་བཞི་བའི་
ཤིང་སྤྲེལ་ལོར་སྐུ་འཁྲུངས། ས་སྐྱའི་གསེར་བུམ་དཀྲུགས་ཏེ་རྡོ་གྲུབ་ཀྱི་ཡང་སྤྲུལ་འཁྲུལ་
མེད་དུ་ངོས་འཛིན་མཛད་དེ། ཡར་ལུང་པདྨ་བཀོད་དུ་གསེར་ཁྲི་ལ་མངའ་གསོལ། མཁྱེན་
བརྩེ་ཡེ་ཤེས་རྡོ་རྗེ་མཉེས་པ་གསུམ་གྱིས་བསྟེན་ནས་ཁོང་གིས་དབང་ལུང་མན་ངག་གི་རྒྱུན་
བུམ་པ་གང་བྱོས་ཀྱི་ཚུལ་དུ་གནང་ནས་གསང་སྔགས་ཀྱི་རྣལ་འབྱོར་ཆེན་པོར་གྱུར་ཏོ། །
རྡོ་ཡུལ་གཙང་ཆེན་སྲིན་མོའི་གནས་སུ་ས་བཅོས་མཛད་དེ་གཙང་ཆེན་ཐང་དུ་རབ་བྱུང་བཅུ་
བཞི་བའི་ཆུ་ཁྱི་ལོར་དགུང་གྲངས་སོ་དགུའི་སྟེང་དགོན་ས་བཟུང་བར་བཤད། མཐར་དར་
མདོ་རུ་རིམས་ནད་ཀྱིས་མི་མང་དུ་ཤི་བར་ཐུགས་ཀྱིས་མ་བཟོད་དེ་ཡམས་ནད་དེ་རང་གི་
བཞེས་ནས་ཡུལ་དེ་རུ་ནད་ཀྱི་འཕྲོ་བཅད་ནས་རབ་བྱུང་བཅུ་བཞི་བའི་ཤིང་བྱི་ལོའི་དགུང་
གྲངས་ཞེ་གཅིག་ལ་སྐུ་ཞི་བར་གཤེགས་སོ།། ་，
-78 -

རྡོ་གྲུབ་རིག་འཛིན་བསྟན་པའི་ཉི་མ།
སྐུ་འཕྲེང་གསུམ་པ་འཇིགས་མེད་བསྟན་པའི་ཉི་མ་ནི། རབ་བྱུང་བཅུ་བཞི་
བའི་བགྲང་བྱ་ལྔ་དགུ་བ་ཤིང་མོ་གླང་གི་ལོའི་གྲོ་བཞིན་ཟླ་བའི་ཚེས་བཅོ་བརྒྱད་ཉིན
ཡབ་བདུད་འཇོམས་རྡོ་རྗེ་གྲོ་ལོད་རྩལ་དང་ཡུམ་ཌཱ་ཀིའི་དབང་མོ་བསོད་ནམས་མཚོ་
གཉིས་ཀྱི་སྲས་སུ་ལྟས་བཟང་དུ་མ་དང་བཅས་མཚན་དཔེའི་མྱུ་གུ་གསར་དུ་འཁྲུངས་སོ
ཡབ་ཀྱིས་ཀུན་བཟང་འཇིགས་མེད་བསྟན་པའི་ཉི་མ་ཞེས་མཚན་གསོལ
། རྫོགས་ཆེན་
བཞི་བ་མི་འགྱུར་ནམ་མཁའི་རྡོ་རྗེའི་ལུང་བསྟན་བཞིན་རྡོ་གྲུབ་ཀྱི་སྤྲུལ་སྐུ་ངོས་བཟུང་
རབ་བྱུང་བཅོ་ལྔ་བའི་ས་སྦྲུལ་ལོར་ཡར་ལུང་པདྨ་བཀོད་དུ་གསེར་ཁྲི་ལ་མངའ་གསོལ
ཀློག་སོགས་ཆེར་བསླབ་སྦྱངས་མ་དགོས་པར་ཚེགས་མེད་དུ་མཁྱེན་ནོ
དགུང་གྲངས་བརྒྱད་པར་རྫོགས་ཆེན་རུ་དམ་ཨོ་རྒྱན་བསམ་གཏན་གླིང་དུ་གྲྭ་སར་བྱོན་ནས་
མཁན་ཆེན་པདྨ་བཛྲ་གྱི་མདུན་ནས་སྔོན་འགྲོ་དྲན་པ་ཉེར་བཞག་གི་ཁྲིད་དང་
།རྫ་རྒྱལ་དགོ
ན་དུ་མུ་ར་རིན་པོ་ཆེའི་མདུན་ནས་སྤྱོད་འཇུག་ཞུས་ཏེ་གསན་སྦྱངས་མཛད
། དགུང་གྲངས་
དགུའི་སྟེང་དཔལ་སྤྲུལ་རིན་པོ་ཆེའི་བཀའ་བཞིན་བྱང་སེམས་སྤྱོད་འཇུག་བཤད་པས་ཁོང་
གིས་བསྔགས་བརྗོད་རྒྱ་ཆེར་གནང་། 
དེ་ནས་བཟུང་རྫོགས་ཆེན་མི་འགྱུར་ནམ་མཁའི་
རྡོ་རྗེ་དང་། ཞེ་ཆེན་འགྱུར་མེད་མཐུ་སྟོབས་རྣམ་རྒྱལ། འཇུ་མི་ཕམ་འཇམ་དབྱངས་
རྣམ་རྒྱལ་རྒྱ་མཚོ། 
ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་ཀྱི་བཤེས་གཉེན་མང་དུ་
བསྟེན་ཏོ།། 
ཁྱད་པར་དུ་བཀའ་བབས་བདུན་ལྡན་འཇམ་དབྱངས་མཁྱེན་བརྩེ་དབང་པོ་
པདྨ་འོད་གསལ་མདོ་སྔགས་གླིང་པའི་ཞབས་པད་གཙུག་ཏུ་བཀུར་ཏེ་དབང་ལུང་མན་ངག་
གིས་ཐུགས་སིམ་པར་བྱས། 
མཁས་བཙུན་གྲུབ་པའི་གྲགས་པ་འཇིག་རྟེན་ཡོངས་སུ་ཁྱབ་
སྟེ་གདུལ་བྱ་གྲངས་མེད་པ་སྨིན་གྲོལ་གྱི་ལམ་ལ་བཙུད་ཅིང་
། གཙང་ཆེན་དངོས་གྲུབ་
དཔལ་འབར་གླིང་སླར་གསོ་མཛད་ནས་དགོན་པའི་གཡོན་ངོས་རྫི་མེད་བཀྲ་ལེབ་གོང་བ་
ཞེས་པའི་དབེན་ཁྲོད་དུ་སྐུ་ཚེ་ཧྲིལ་བོར་སྐུ་མཚམས་ལ་བཞུགས
། དམ་ཆོས་འདུལ་བ་ནས་
-79 -

རྣམ་ཐར་པདྨའི་ཕྲེང་བ།
གསུངས་པ་བཞིན་གནང་བཀག་གི་གནས་ཅུང་ཟད་ཀྱང་མ་འདའ་བས་ཚུལ་ཁྲིམས་ཀྱི་དྲི་
གདུལ་བྱའི་མོས་ངོར་མདོ་སྔགས་ཀྱི་གསུང་
བསུང་ངད་པས་འཁོར་ཡུག་ཀུན་ཏུ་འཁྱོངས། 
ཆོས་པོད་བདུན་ལྷག་བརྩམས་ཏེ་མཐར་དགུང་གྲངས་རེ་གཉིས་རབ་བྱུང་བཅོ་ལྔ་བའི་
། སྐུ་འཕྲེང་བཞི་བ་
བགྲང་བྱ་དྲུག་ཅུ་བ་མེ་སྟག་ལོར་དགོངས་པ་ཆོས་ཀྱི་དབྱིངས་སུ་ཐིམ
། རྫོགས་སྤྲུལ་ལྔ་བ་ཐུབ་
འཇིགས་མེད་ཐུབ་བསྟན་འཕྲིན་ལས་དཔལ་བཟང་པོ་ནི
བསྟན་ཆོས་ཀྱི་རྡོ་རྗེའི། །
རིགས་ཀུན་ཁྱབ་བདག་རྡོ་རྗེ་སློབ་དཔོན་གྱི།།
སྤྲུལ་གཞི་རྔ་ཡབ་དཔལ་གྱི་རི་བོ་དང་།།
དབུས་འགྱུར་ལོངས་སྐུའི་ཞིང་ཁམས་ཆེན་པོ་རུ།།
སྐུ་གསུང་ཐུགས་དང་ཡོན་ཏན་སྤྲུལ་བ་བཞི།
ཁྱད་པར་ཕྲིན་ལས་སྤྲུལ་པའི་ཟློས་གར་ནི།།
དགོན་གནས་དེ་ཡི་གཤིན་རྗེར་ཕྱོགས་པའི་སར།།
རིན་ཆེན་བྲག་རི་ལྗོན་ཤིང་འཛོམས་པའི་གནས
ཐབས་ཤེས་ཀ་དང་ད་ཡི་མིང་ཅན་ལ།།
རིགས་ལྡན་ཁྱེའུ་མེ་ཡོས་ལོ་བ་ཡིས།།
བསྟན་དང་འགྲོ་ལ་སྨན་པས་ལྟས་བཟང་འབྱུང་།།
ཞེས་གསལ་བར་ལུང་བསྟན་པ་བཞིན་དུ།།
ཡབ་རྗེ་དཀར་དགྲ་བླ་དང་ཡུམ་ཀ་ལི་སྐྱིད་གཉིས་ཀྱི་སྲས་སུ་རབ་བྱུང་བཅུ་དྲུག་པའི་མེ་ཡོས
། ལྕགས་
རྫོགས་ཆེན་རིན་པོ་ཆེས་རྡོ་གྲུབ་སྤྲུལ་སྐུར་ངོས་འཛིན་མཛད
ལོར་སྐུ་འཁྲུངས། 
གསང་ཆེན་དངོས་གྲུབ་དཔལ་འབར་གླིང་དུ་མི་འཇིགས་གདོང་ལྔས་བཏེགས་
རྟ་ལོར། 
བོད་ཆུང་རང་རིག་ཡོངས་འཛིན་དུ་བསྟེན་ནས་ཀློག་
པའི་གསེར་གྱི་ཁྲི་ལ་མངའ་གསོལ། 
-80 -

རྡོ་གྲུབ་རིག་འཛིན་བསྟན་པའི་ཉི་མ།
སོགས་སྦྱངས།དགུང་ལོ་བདུན་ནས་ཀླུ་ཤུལ་མཁན་པོ་དང་། མཁན་ཆེན་ཀུན་བཟང་དཔལ་
ལྡན། 
ཨ་པང་གཏེར་སྟོན་སོགས་སྐྱེས་ཆེན་མང་དུ་བསྟེན་ནས་སྦྱང་བ་མཐར་སོན
། ལྷག་
ཏུ་གཡུ་ཁོག་བྱ་བྲལ་ཆོས་དབྱངས་རྡོ་རྗེ་མཉེས་པ་གསུམ་གྱིས་བསྟེན་ཅིང་ཁོང་གི་སྲས་ཀྱི་ཐུ་
བོ་ཉིད་དུ་བཟུང་སྟེ་དབང་ལུང་མན་ངག་ཡོངས་སུ་གནང་ཏེ་ཉམས་རྟོགས་ཀྱི་ཡོན་ཏན་ལ་
རང་དབང་འབྱོར་ནས་འཛམ་གླིང་ཧྲིལ་བོར་ཞབས་ཀྱིས་བཅགས་ཏེ་འཁོར་ལོ་གསུམ་གྱི་
མཛད་པ་བཟང་པོ་འཇིག་རྟེན་གསུམ་ལ་ཁྱབ། ཡུལ་འབྲས་མོ་ལྗོངས་སུ་སྒང་ཏོག་མཆོད་
རྟེན་དགོན་གསང་སྔགས་བཤད་སྒྲུབ་དར་རྒྱས་གླིང་གསར་བཞེངས་མཛད་པ་གཙོ་་་་
བཤད་སྒྲུབ་དང་རིག་གནས་ཆེད་གཉེར་གྱི་ལྟེ་གནས་མང་དུ་བཙུགས་ཏེ་བསྟན་པ་་་
དང་འགྲོ་བའི་རྒུད་པ་གསོ་ཞིང་བདེ་སྐྱིད་བླ་མེད་སྐྲུན་བཞིན་པ་ལེགས་སོ
རྡོ་གྲུབ་ཆེན་སྐུ་འཕྲེང་བཞི་བ་རིག་འཛིན་བསྟན་པའི་ཉི་མ་མཆོག་ནི
། གཏེར་
ཆེན་རིག་འཛིན་རྣམ་རྒྱལ་ལམ་བདེ་ཆེན་གླིང་བའི་ཡང་གསང་དགོངས་པའི་མཁའ་འགྲོའི་་་་
གཏེར་ཁ་ལསཿ 
མ་འོངས་ལུང་བསྟན་དུས་ཀྱི་ཆོས་བདག་ལུང་ཟིན་སྒྲོན་མ་ལས
ཨོ་རྒྱན་རྣམ་སྤྲུལ་རིག་འཛིན་མིང་ཅན་འབྱུང༔
གླང་གི་ལོ་ལ་སྔ་འགྱུར་བསྟན་པ་དར །
ཡུལ་རྣམས་བདེ་སྐྱིད་ཆོས་ཀྱི་ཉི་མ་ཤར༔
མར་མེ་ཁ་གསོ་ལྟ་བུའི་བདེ་སྐྱིད་འབྱུང༔
ཞེས་དང་། 
ཀུན་བཟང་གཞན་ཕན་གྱི་འབྱུང་འགྱུར་དོན་གསལ་མེ་ལོང་ལས
རྡོ་སྐེད་དུ་གསེར་གྱི་ཉི་ཟླ་ཟུང༔
དཔལ་ཨོ་རྒྱན་གྱི་སྤྲུལ་པ་རྒྱུན་ཆད་མེད༔
ཅེས་རྡོ་རྗེའི་ལུང་གིས་གསལ་བར་བསྟན་པ་བཞིན་དུ། ཁྲོ་སྐྱབས་ཐུགས་རྗེ་ཆེན་པོའི་
མདུན་ཞོལ། པཱ་ལ་ཡར་ཤོག་གི་གེ་འཕན་ལི་རྔ་སྡེ་བའི། ཡབ་མི་ཉག་ནུ་ཟོག་ཨ་མགོན་
-81 -

རྣམ་ཐར་པདྨའི་ཕྲེང་བ། །
། ཆེ་བ་བསོད་ནམས་བཀྲ་ཤིས།
དང་ཡུམ་དབལ་བཟའ་ལྷ་མཚོ་གཉིས་ལ་སྲས་དྲུག་སྟེ
གཉིས་པ་ཁོང་། བསོད་ནམས་རྡོ་རྗེ། ནོར་འཕེལ། སྤྲུལ་དགེ་འདུན་ནོར་བུ། ཆུང་བ་
ཁོང་རིན་པོ་ཆེ་ནི་རབ་བྱུང་བཅུ་དྲུག་པའི་ས་སྦྲུལ་ལོའི་
བསོད་ནམས་སྐྱིད་བཅས་ལས། 
ཆོ་འཕྲུལ་ཟླ་བའི་དཀར་ཕྱོགས་རྫོགས་པ་གསུམ་པ་ལ་མཚན་དཔེ་པདྨའི་རྩ་ལག་རྩེ་དགའི་
ཡུམ་གྱི་ལྷུམས་སུ་ཞུགས་པ་ནས་བཟུང་རྨི་ལམ་
རི་བོའི་གནས་སུ་གསར་དུ་བཞད་དོ།། 
དུ་ནམ་མཁའ་ནས་འཕན་གདུགས་དར་དཔྱངས་སྣ་ཚོགས་བསྒྲེངས་ཤིང་དུང་རྒྱ་གླིང་གི་
རོལ་མོ་དཀྲོལ་བའི་བླ་གསེར་མང་པོ་རང་ཁྱིམ་དུ་ཕེབས་པ་ཡང་ཡང་རྨིས་སྐབས་སུ
ཁོང་ཚང་དབུལ་བོ་ཡིན་སྟབས་བླ་གསེར་འདི་འདྲ་མང་པོ་བྱོན་ན་བཞུགས་ས་དང་གསོལ་
། དེ་འདྲ་སོགས་རྨི་ལམ་ཡ་
བ་ལེགས་པོ་མེད་སྙམ་ནས་གློ་བུར་དུ་གཉིད་ལས་སད་ཟེར
འཁྲུངས་པའི་ཉིན་ལ་ཡང་འཇའ་འོད་སྣ་ཚོགས་ཕྱི་ནང་མེད་
མཚན་པ་མང་དུ་བྱུང་ངོ་།། 
པར་འཕྲོ་ཞིང་མེ་ཏོག་གི་ཆར་བབས་པའི་རྟགས་མཚན་མ་རྨད་པ་སོགས་ཀུན་ཀྱིས་མཐུན་
མི་ཉག་ཕྱོགས་ཀྱི་བླ་མ་ཞིག་གིས་སྤྲུལ་བའི་སྐུ་ཉིད་དུ་ཐག་བཅད་དེ་
སྣང་དུ་གྱུར་ཏོ།། 
། བྱིས་པའི་དུས་ནས་
མཚན་ལ་རིག་འཛིན་བསྟན་འདུལ་ཞེས་པའི་མཚན་གསོལ་བ་དང་
། སྒྲོན་
དད་དང་བརྩེ་བ་སོགས་རྣམ་དཀར་གྱི་བག་ཆགས་རྣམས་ལྷན་སྐྱེས་སུ་མངའ་ཞིང་
། མ་ཟད་དགུང་གྲངས་ལྔ་
བཞིའི་སྣང་བ་སོགས་ཉམས་སྣང་ཅི་རིགས་འགོག་མེད་དུ་ཤར
དྲུག་ནས་དམ་པ་གོང་མའི་སྐྱེས་རབས་རྣམས་སྔོན་ནས་རྗེས་སུ་དྲན་པ་དང་ལེགས་ཉེས་
ལུང་དུ་སྟོན་པ་སོགས་ལ་སྒྲིབ་མེད་ཀྱི་ཡེ་ཤེས་མངའ་ལ་གྲུབ་པའི་རྟགས་མཚན་ལ་རང་
།།ཆུང་ངུ་ནས་ཀུན་ཀྱིས་རི་ཡོང་སྤྲུལ་
དབང་འབྱོར་ཚུལ་མང་དུ་ཡོད་ཀྱང་འདིར་མ་སྤྲོས་སོ
དགུང་གྲངས་བདུན་གྱི་ཐོག་ལྕགས་ཁུང་གཏེར་ཆེན་གྱི་དངོས་
སྐུ་རིག་པ་ཞེས་འབོད་དོ།། 
། འགྱང་བ་མ་འདས་སྤྲུལ་
སློབ་ཞིག་སྐོར་བླ་མའི་སྐུ་མདུན་ནས་སྦྱོར་ཀློག་སོགས་བསླབས
སྐུས་ཁོང་ཚང་གི་སྤྲུལ་སྐུ་ཞིག་ཡིན་ཞེས་སྐུ་བདག་བྱས་ཀྱང་རྐྱེན་འགའ་ཞིག་གིས་དང་ལེན་
-82 -

རྡོ་གྲུབ་རིག་འཛིན་བསྟན་པའི་ཉི་མ།
མ་བྱས་སོ། རབ་བྱུང་བཅུ་དྲུག་པའི་མེ་གླང་ལོར་དགུང་གྲངས་དགུའི་ཐོག བདེ་ཆེན་གླིང་
པའི་ལུང་བསྟན་དུ། གླང་གི་ལོ་ལ་སྔ་འགྱུར་བསྟན་པ་དར༔ ཞེས་ལུང་དང་མཐུན་པར་ཤར་
འཛམ་ཐང་དགོན་ཆེན་དུ། འཕགས་པ་སྤྱན་མི་ཟུམ་པ་དང་ཞལ་མི་ཕྱེད་པ་མ་ཎི་བླ་མ་པདྨ་
སིདྡྷིའི་མ་ཎི་ཆོས་ཚོགས་ཆེན་མོའི་སྐབས་སུ། སྐུ་ཞང་ནོར་འཛིན་གྱིས་ཁྲིད་དེ་སོང་། ཉིན་
ཞིག་གྲྭ་བ་གཅིག་འོང་ནས་བླ་མའི་ཁོང་གི་མདུན་ལ་ཤོག་གསུང་ཟེར། དེར་ཁོང་གི་མདུན་
ལ་བཅར་སྐབས་ཐུགས་བརྩེ་བརྩེ་སྒོས་དར་དང་རྡོར་དྲིལ་བཅས་གནང་སྟེ་རྡོ་གྲུབ་གསུམ་པ་
འཇིགས་མེད་བསྟན་པའི་ཉི་མའི་ཡང་སྤྲུལ་འཁྲུལ་མེད་ཉིད་དུ་ངོས་འཛིན་གནང་སྟེ་རིག་
འཛིན་བསྟན་པའི་ཉི་མ་ཞེས་པའི་མཚན་གྱི་ཅོད་པན་གསོལ་བའོ།། དེར་གྲུབ་ཆེན་དགོན་
གྱི་སྐྱེས་སར་གྲགས་རྒྱམ་དང་དུང་ཆུང་སངས་དཔལ། རིག་པའི་ཡེ་ཤེས། སྒྲོན་སྲུང་སོགས་
ཀྱི་དེ་ལུགས་ཐོས་ནས་ཕྱི་ཉིན་ཡོང་། དེ་ནུབ་ཁོང་གི་གཟིམས་ལམ་དུ་བྲག་དམར་མདུང་
རྩེར་ནང་དུ་རྟ་བྲ་བོ་མདུང་དར་ཐོགས་པ་ཞིག་གིས་ཡར་ལུང་དགོན་གྱི་རྟེན་དང་བརྟེན་པ་
ལུང་བསྟན་པ་བཞིན་ཐུགས་ལ་བཀྲ་ལམ་མེར་གསལ་བས་ཁོང་གིས་ཡར་ལུང་དགོན་རྩ་
གསུམ་མཁའ་འགྲོའི་འདུ་གླིང་གི་གནས་ཀྱི་ཆགས་དབྱིབས་དང་། ཕྱིའི་བཀོད་པ། ནང་
གི་སྐུ་གསུང་ཐུགས་ཀྱི་རྟེན་རྣམས་གསལ་བར་ངོས་འཛིན་མཛད་པར་མ་ཟད།དེའི་ནང་
དུ་སྔོན་གྲུབ་ཆེན་བསྟན་པའི་ཉི་མའི་ཞབས་ཕྱི་པ་བོ་ཆུང་སངས་དཔལ་ལ། སྔར་ངེད་
དཔོན་གཡོག་ལྷན་དུ་ཡོད་སྐབས་ཁྱེད་ཀྱི་མིག་ལེགས་པོ་ཡིན་མོད་ད་ལྟ་མིག་ལོང་་་
པོ་སོང་འདུག་ཅེས་སོགས་བྱུང་བ་དུ་མ་ལུང་དུ་བསྟན་པས། དེ་ཀུན་མིག་ནས་མཆི་མ་
གཡོ་བའི་དད་འདུན་དང་ངོ་མཚར་ཏེ་སྐུ་ཞང་ལ་སྤྲུལ་སྐུ་འདི་རིན་པོ་ཆེའི་ཡང་སྤྲུལ་འཁྲུལ་
བ་མེད་པས་བླ་མ་གྲུབ་ཆེན་སང་མ་གཏོགས་སྐུ་བདག་མེད་པའི་སུ་ལའང་གླུ་ཁ་གཏད་ན་མི་
ཆོག་ཅེས་ཟེར་ནས་སོང་། ལོ་དེའི་དགུན་ཁ་ཞིག་ལ་ཀྲུ་ལ་མཁན་པོ་ཆོས་མཆོག་དང་
དབལ་ཤུལ་འདུས་པ་སོགས་རི་དགོན་གཉིས་ཀྱི་སྐུ་འཚབ་པ་སྐྱ་མི་བདུན་ཡོང་ནས་སྨྲ་རོང་
-83 -

རྣམ་ཐར་པདྨའི་ཕྲེང་བ།
རྒྱ་མིའི་ཁོག་ནས་ན་བཟའ་དང་གྱ་ནོམ་པའི་དངོས་རྫས་དང་སྐུ་གསུང་ཐུགས་རྟེན་བཅས་
གནང་སྟེ་སྐུ་བདག་བྱས་སོ།།
དགུང་གྲངས་བཅུའི་ཐོག་ཡར་ལུང་དགོན་དང་གྲུབ་ཆེན་དགོན་དབལ་ཤུལ་རྗེས་བཟའ་
ཚང་བཅས་ཀྱི་བླ་དཔོན་དབལ་ཤུལ་འདུས་པ། དབལ་ཤུལ་འཆི་མེད་མགོན། དབོན་པོ་
ངག་འཕྲིན། དབལ་ཤུལ་པད་ལོ་སོགས་ཡོང་ནས་གེ་འཕན་བཀའ་སྲུང་མགོན་སོགས་ཨ་
སུག་གི་བླ་དཔོན་ཡོངས་ལ་འབྲེལ་གཏུགས་བྱས་ནས་ཉིན་འགའ་ཞིག་ལ་གྲོས་མོལ་བྱས་
མཐར། ཁོང་གིས་ཕན་ཚུན་གཉིས་ཀྱི་སྐྱིད་སྡུག་ལ་གཟིགས་རྒྱུ་བྱས་ཏེ་བླུ་ཡོན་ཡང་ཆེར་
མ་བླངས་ཏེ་བླུ་ཁ་གཏད་དོ།། རབ་བྱུང་བཅུ་དྲུག་པའི་ས་ཡོས་ལོར། དགུང་གྲངས་བཅུ་
གཅིག་ཐོག གྲུབ་ཆེན་སྤྲུལ་འཇིགས་ལོ་དང་གེ་འཕན་ཀློང་ཡངས་སོགས་འཁོར་ཚོགས་
དུ་མས་གསང་ལུང་དགོན་ནས་ཁྲི་སྟོན་དང་པོ་བྱས་པ་དང་། རྡོའི་རི་ལག་ཐང་ནས་ཀྱུ་ལ་
མཁན་ཆེན་ཆོས་མཆོག་དང་མཁན་གང་རྣམ་སོགས་མཁན་སྤྲུལ་ཉི་ཤུ་རྩ་ལྔར་ལོན་པའི་དད་
གུས་ངང་དར་གདུགས་རོལ་མོའི་སྣ་དྲངས་ཏེ་གསེར་ཕྲེང་གིས་མདུན་བསུ་རྒྱ་ཆེར་བྱས་ཏེ་
གསང་ཆེན་དངོས་གྲུབ་དཔལ་འབར་གླིང་དུ་རྒྱས་སྤྲོས་སྒོས་ཁྲི་སྟོན་གཉིས་པ་བྱས་ཏེ་
གསེར་ཁྲི་ལ་མངའ་གསོལ་མཛད། སྐུ་གོང་མའི་དབེན་ཁྲོད་ལ་བྱོན་ཏེ་མཆོག་སྤྲུལ་གྱམ་
གཉིས་ལ་མཇལ་འཕྲད་གནང་ཞིང་བླ་མའི་རྣལ་འབྱོར་གྱི་ཆོས་འབྲེལ་ཞུས་སོ།། རབ་བྱུང་
བཅུ་དྲུག་པའི་ལྕགས་སྦྲུལ་ལོར། དགུང་གྲངས་བཅུ་གཉིས་ཐོག ཁོང་ཆུང་ངུ་ནས་ངའི་
དགོན་པ་བྱ་སྐྱག་དགོན་ཡིན་ཞེས་རྒྱུན་དུ་གླེང་གིན་འདུག་པ་ནི་ཡར་ལུང་དགོན་ཡིན་ལ།
དེ་དུས་སུ་དངོས་གནས་དུང་འཁོར་གཅིག་དང་ཁང་ཆག་ལྔ་དྲུག་ཙམ་ལས་མེད་ལ། གྱང་
ཆག་རྣམས་སུ་ཕོ་རོག་མང་པོའི་ཚང་བཅས་ཏེ་བྱ་བྲུན་གྱི་ཕུང་པོར་འདུག་ལ། སྔོན་བསྟན་
པའི་ཉི་མ་བཀྲ་ལེབ་གོང་བའི་རི་ཁྲོད་དུ་སྐུ་མཚམས་ལ་བཞུགས་སྐབས་སུ་གསེར་རྟ་ཕྱོགས་
ནས་སུ་ཞིག་སྐུ་མདུན་དུ་སོང་ན། ཡར་ལུང་དུ་ཕོ་རོག་ཨེ་མང་ཞེས་འདྲི་བ་ལས་གཞན་ཅི་
-84 -

རྡོ་གྲུབ་རིག་འཛིན་བསྟན་པའི་ཉི་མ།
ཡང་མི་གསུང་ཞེས་ངག་རྒྱུན་ཚད་ལྡན་ལས་ཐོས་པས་དེ་ཡང་ཞིབ་ཏུ་བསམ་ན་དགོས་པ་
ཁྱད་པར་ཅན་ཞིག་ཡོད་པ་གོར་མ་ཆག་སྙམ། གཞན་ཡང་། བསྟན་པའི་ཉི་མ་སྐུ་འདའ་
ལ་ཉེ་བའི་སྐབས་སུ། ངེས་པ་དོན་གྱི་བྱ་བཏང་བ་བླ་མ་ཆོས་དབང་ལ་ཁྱེད་ཀྱིས་ཡར་
ལུང་དགོན་ས་སྲུངས་དགོས། དགོན་ས་དེ་ནི་མ་དང་མཁའ་འགྲོ་འབུམ་གྱི་སྙིང་ཁྲག་
འདུས་པའི་གདན་ས་ཁྱད་པར་བ་ཡིན་པས་དེར་སྡོད་དང་ནམ་ཞིག་ང་ཡང་ཐོན་འོང་ཞེས་
ནན་ཏན་གྱིས་གསུངས་པ་སོགས་རྟེན་འབྲེལ་དུ་མ་ལ། རྡོ་གྲུབ་སྤྲུལ་ཆོས་གྲགས་རྒྱ་མཚོའི་
རོལ་གར་སྤྲུལ་འཇིགས་ལོའམ་འཇིགས་མེད་རྒྱ་མཚོ་དེ་དུས་གྲུབ་ཆེན་དགོན་གྱི་གཙོ་་་་
འགན་བཞེས་ཡོད་དེ། མཆོག་སྤྲུལ་རྣམ་གཉིས་སྐུ་ན་གཞོན་པའི་ཁོང་གི་ཐུགས་བཀོད་
བཞིན་དུ། ཤུགས་ཆེན་འགྲོ་དོན་ལྷུན་གྲུབ་གླིང་། གསང་ཆེན་དངོས་གྲུབ་དཔལ་འབར་
གླིང་། བྲག་ཆེན་ཡར་ལུང་པདྨ་བཀོད་རྩ་གསུམ་མཁའ་འགྲོའི་གླིང་གསུམ་གྱི་ཡ་གྱལ་ཡར་
ལུང་པདྨ་བཀོད་དུ་ཆིབས་ཁ་བསྒྱུར། དབལ་ཤུལ་རྗེས་བཟའ་སྡེ་བས་གསེར་ཁོག་དུང་
དཀར་ཁ་མདོ་ནས་ཇ་ཐབ་དང་མདུན་བསུ་རྒྱ་ཆེར་བྱས་ཏེ་ཡར་ལུང་པདྨ་བཀོད་དུ་གསེར་
ཁྲི་ལ་མངའ་གསོལ་ཏེ་བཅུ་ཚན་བཅུའི་མཎྜལ་ཕུལ། དེ་ནས་དད་ལྡན་ཡོངས་ལ་མཇལ་
ཁ་དང་ཆོས་འབྲེལ་གནང་ངོ༌། ཁོང་བྱོན་པའི་རྟེན་འབྲེལ་དུ་ཡར་ལུང་ཁུགས་པ་
ན་སྔར་མེད་པའི་མེ་ཏོག་འདབ་མ་དྲུག་ཅུ་ཅན་སོགས་བཞད་པ་དང་། གནས་ཆུ་དེ་ཡང་
སྔར་ལས་ཆེ་རུ་རྡོལ་ཞེས་ད་ལྟའི་རྒས་པོ་དག་གི་ངག་ལམ་ན་རླུང་བཞིན་དུ་གྲགས་སོ།།
དེར་སྔོན་གྱི་བླ་མ་གདན་སྲུང་ཆོས་དབང་ཐུགས་ཧ་ཅང་མཉེས་པའི་ངང་ང་ལ་རིན་པོ་ཆེའི་
གསུང་བ་ངེས་ཏིག་ཡིན་འདུག་ཅེས་གསུང་ཞོར་དུ་རང་གི་མནབ་གཟན་དེ་ཁོང་ལ་གོན་ཞིང་
རྩེད་ལྡིང་བྱས། ཁོང་གི་མདུན་ནས་ཀུན་བཟང་བླ་མའི་ཞལ་ལུང་གི་ཁྲིད་དང་བསྒྲགས་ཏེ་
འབུམ་ལྔ་བསགས། དེར་གྲུབ་ཆེན་དགོན་གྱི་མཁན་ཆེན་ཤེར་གྲགས་ཡོངས་འཛིན་དུ་
མངགས་ཏེ་ལོ་གཅིག་ལྷག་སྐུ་མཚམས་ལ་བཞུགས་ནས་བྱང་ཆུབ་སེམས་དཔའི་སྤྱོད་
-85 -

རྣམ་ཐར་པདྨའི་ཕྲེང་བ།
འཇུག་ཁྲིད་སྦྱང་མཛད། ཞོར་དུ་སྙིང་ཐིག་གི་དབྱངས་འདོན་རྟ་རྡུང་ཕྱག་ལེན་སོགས་ཁོང་
དུ་ཆུབ་པར་བྱས། ལོ་གཅིག་ཙམ་ནས་སྐྱེས་སར་ཡི་དམ་ཡོངས་འཛིན་དུ་མངགས་པའི་དེ་
བསྟེན་ཏེ་བཞུགས་སོ།། དགུང་གྲངས་བཅུ་བཞིའི་སྟེང་མཁན་གང་རྣམ་གྱི་མདུན་ནས་
རབ་ཏུ་བྱུང་སྟེ་མཚན་བློ་བཟང་དགེ་ལེགས་རྒྱ་མཚོ་ཞེས་པའི་མཚན་གསོལ་བ་དང་།
ཁོང་གི་མདུན་ནས་འདུལ་བ་སྤྱི་བསྟན་དང་གནམ་རྩེང་ལྡེང་སོགས་ལ་གསན་སྦྱང་བྱས།
མཁན་ཤེར་གྲགས་ཀྱི་མདུན་ནས། བསྟན་པའི་ཉི་མའི་གསུང་འབུམ་ཆ་ཚང་དང་། ཀུན་
མཁྱེན་ཆེན་པོའི་མཛོད་བདུན་སོགས་ཀྱི་ཁྲིད་ལུང་དང་། རྡོ་གྲུབ་འཇིགས་མེད་ཐུབ་བསྟན་
ཕྲིན་ལས་དཔལ་བཟང་བོའི་མདུན་ནས། སྙིང་ཐིག་དུམ་གཉིས། འཇམ་དཔལ་རྩ་རྒྱུད་
ཀྱི་དབང་ལུང་དང་། རྡོ་གྲུབ་རིག་འཛིན་བསྟན་པའི་རྒྱལ་མཚན་གྱི་མདུན་ནས། སྙིང་
ཐིག་ཡ་བཞིའི་དབང་བཀའ་ཡོངས་སུ་མནོས་སོ།། དགུང་གྲངས་བཅོ་བརྒྱད་ཐོག་
གྲུབ་ཆེན་དགོན་གྱིས་མདོ་རིན་པོ་ཆེའི་ཆིབས་སྒ་སྲབ་སོགས་སྒར་གཞི་ཆ་ཚང་བ་གཡར་ཏེ་
གེ་འཕན་ཨ་སུག་དང་དབལ་ཤུལ་རྨེ་བ། གཞན་ཡང་། གཡུ་ཁོག ལི་གཙང་། མི་ཉག་
སོགས་སུ་ཕེབས་ཏེ་སྙིང་ཐིག་གོང་འོག་དང་འཇིགས་གླིང་རྒྱུད་ཕུར་གྱི་དབང་དང་། ཕྲད་
ཚད་རང་གྲོལ་གྱི་དབང་། སྙིང་ཐིག་རྩ་གསུམ་དང་ཞི་ཁྲོའི་དབང་སོགས་གསུངས་ནས་
གདུལ་བྱ་མཐའ་ཡས་པ་དགེ་བཅུའི་ཁྲིམས་ལ་བཀོད་དེ་ཐར་པའི་ལམ་ལ་བཙུད།མཛད་
ཕྲིན་ནམ་མཁའི་ཁྱོན་ལས་བརྒལ་ཏེ་གདུལ་བྱ་དར་པོ་བྱུང་ངོ་། ཡར་ལུང་པདྨ་བཀོད་
ཀྱི་གཙུག་ལག་ཁང་དང་བསྒྲུབ་གྲྭ་གསར་བཞེངས་དང་། ཚེས་བཅུ་སོགས་བསྒྲུབ་ཆེན་
དུ་མ་རྒྱ་ཆེ་རུ་བཏང་བ་དང་། ཞོར་དུ་སྙན་ལུང་དགོན་དང་མཁན་ཐུབ་བསྟན་གྱིས་ཕྱག་
བཏབ་གནང་བའི་བྲག་མཁར་དགོན་གཉིས་སུ། རྫོགས་ཆེན་མཁན་ཐུབ་བསྟན་སྙན་
གྲགས་ཀྱི་མདུན་ནས། ཞི་ཁྲོ་འགྲོ་དྲུག་རང་གྲོལ་དང་རྒྱུད་ཀྱི་ཕུར་བའི་དབང་མཐའ་རྒྱས་
དང༌། བླ་མ་རིག་འཛིན་འདུས་པ། ཚེ་དབང་སོགས་ཞུས། བྱ་བྲལ་འཇིགས་མེད་ཡེ་ཤེས་
-86 -

རྡོ་གྲུབ་རིག་འཛིན་བསྟན་པའི་ཉི་མ།
དང་མཐུ་སྟོབས་དཔལ་བཟང་གཉིས་ཀྱི་མདུན་ནས། ཡེ་ཤེས་བླ་མའི་ཁྲིད་ལུང་། ལུང་
རྟོགས་བསྟན་པའི་ཉི་མའི་ཀ་དག་ཁྲེགས་ཆོད་ཀྱི་དངོས་གཞིའི་ཟིན་བྲིས་རྣམས་སྦྱངས་པ་
མཐར་ཕྱིན། བྱ་བྲལ་ཆོས་རྣམ་གྱི་མདུན་ནས། བློ་སྦྱོང་མཚོན་ཆའི་འཁོར་ལོ། བློ་སྦྱོང་
དོན་བདུན་མ། ཐོག་མའི་བློ་སྦྱོང་། སྙིང་ཐིག་བླ་མའི་རྣལ་འབྱོར་བཅས་ཀྱི་ཁྲིད་ལུང་།
མཁན་མཐར་ཕྱིན་གྱི་མདུན་ནས། ཡོན་ཏན་མཛོད་འགྲེལ་ཆུ་ཐིགས་རྒྱ་མཚོ། ཡེ་ཤེས་
བླ་མ་བཅས་ཀྱི་ཁྲིད་ལུང་། གཡུ་ཁོག་ཆོས་སྒར་དུ་ཀཐོག་མཁན་ཆེན་དྲི་མེད་འོད་ཟེར་
གྱི་མདུན་ནས། ཀུན་མཁྱེན་གསུང་འབུམ་ཆ་ཚང་བའི་ལུང་དང་། དུང་དཀར་སེང་སེང་
ངེས་དོན་རྒྱ་མཚོའི་མདུན་ནས། ཞི་ཁྲོ་འཕྲད་ཚད་རང་གྲོལ་གྱི་དབང་སོགས་དང་།གནམ་
མཚོ་བླ་མ་ཀུན་བཟང་རྡོ་རྗེའི་མདུན་ནས། སྙིང་ཐིག་རྩ་རླུང་སོགས་རྫོགས་རིམ་གནད་
དུ་འཁྱོལ་བར་བྱས། གཡུ་ཁོག་ཆོས་དབྱིངས་རང་གྲོལ་གྱི་མདུན་ནས་བླ་མའི་རྣལ་འབྱོར་
ནས་བློ་ལྡོག་རྣམ་བཞི། དབང་བཞི་ལེན་པ་ཐུགས་ཡིད་བསྲེ་བ་ནས་དངོས་གཞིའི་ངོ་
སྤྲོད་དང་བཅས་པ་མནོས། གསེར་གྱི་འབྲོས་རིའི་གཡོན་ལག་ཏུ་ཨ་པང་གཏེར་སྟོན་དཔའ་
བོ་ཆོས་དབྱིངས་རྡོ་རྗེ་མཉེས་པ་གསུམ་གྱིས་ལོ་གཅིག་ཙམ་བསྟེན་ཏེ་འཇམ་དཔལ་རིགས་ ་
ལྔའི་དབང་དང་རིག་པ་ངོ་སྤྲོད་བཅས་གནང་ཞིང་སྲས་ཀྱི་ཐུ་བོ་ཉིད་དུ་བཟུང་བ་དང་།
རིགས་བདག་གི་ལྷ་འཇམ་དཔལ་དཀར་པོའི་དབང་བཀའ་བསྩལ། ཕྱིས་སུ་བླ་མའི་བཀའ་
བཞིན་དུ་འཇམ་དཔལ་དཀར་པོའི་བསྙེན་འཚམས་ལ་བཞུགས་སྐབས་སུ་འཇམ་དཔལ་སྨྲ་
བའི་ཉིན་བྱེད་ཀྱི་ཞལ་གཟིགས་ཏེ་བྱིན་རླབས་དབུགས་དབྱུང་གི་མངོན་རྟགས་ཡ་མཚན་པ་
མང་དུ་བྱུང་བ་སོགས་ལ་བརྟེན། ཚེ་རབས་ལས་ཀྱི་བླ་མ་ཁོང་ཡིན་པར་ཐག་ཆོད་དེ་ཐུན་
མིན་གྱིས་བླ་མ་ཉིད་དུ་བཀུར་ཏོ།། དེ་ལྟ་བུའི་སྔ་འགྱུར་གྱི་ཕ་ཆོས་བཟང་པོ་ཉེ་བར་བརྒྱུད་
པའི་བཤེས་གཉེན་བཅུ་ཕྲག་ལྷག་བསྟེན་ཏེ་གདམས་པའི་ཕ་ཕོག་བརྙེས་པའི་ཐུགས་རབ་ཏུ་
འཚེངས་ཤིང་གྲུབ་པའི་ས་བླར་གཤེགས་སོ།།
-87

རྣམ་ཐར་པདྨའི་ཕྲེང་བ།
དགུང་གྲངས་ཉེར་བརྒྱད་མེ་སྤྲེལ་ལོར་ཤར་རེ་སྐོང་ཕྱོགས་སུ་ཕེབས་ཏེ། གྲུབ་
དབང་རྒྱ་མཚོའི་གདན་ས་དགོན་ལ་ཁར་འབྱོར་སྐབས་རབ་བྱུང་དང་གོས་དཀར་གྱི་སྡེ་
གཉིས་དང་མི་སྐྱ་ཡོངས་དད་གུས་ཚད་མེད་ངང་ཆིབས་བསུ་རྒྱ་ཆེར་མཛད། དགོན་ནང་དུ་
སྙིང་ཐིག་དུམ་གཉིས་ཀྱི་དབང་དང་དད་ལྡན་མི་སྐྱ་ཡོངས་ལ་ཚེ་དབང་སོགས་ཆོས་འབྲེལ་
གནང་བ་དང་། དེ་ནས་འབྲོག་སྡེ་ཧོར་ཚོ་བཞི་དང་གཏེར་སྟོན་ཆོས་སྒར་དུ་བྱོན་
ནས་སྙིང་ཐིག་དུམ་གཉིས་དང་ཡ་བཞིའི་དབང་རྒྱས་པ་དང་དད་ལྡན་རྣམས་ལ་ཆོས་འབྲེལ་
གསུངས། འཇའ་ལུས་པ་མཁན་ཆེན་ཚེ་དབང་རིག་འཛིན་མཆོག་གིས་གདན་ཞུས་ལྟར་
ཤིང་ཁྲི་དགོན་དུ་ཕེབས། དེར་ཁོང་རྣམ་གཉིས་མཇལ་འཕྲད་གནང་ནས་ཐུགས་ཀྱི་
དགོངས་པ་གཅིག་ཏུ་མཐུན་ཞིང་། ཁོང་གིས་ཡ་བཞིའི་དབང་སྐུར་དགོས་པའི་དབུགས་
དབྱུང་བ་བཞིན་དུ། མཁན་དཀོན་མཆོག་རིན་ཆེན་གྱིས་ཆོ་ག་དང་ཕྱག་ལེན་གནང་སྟེ་ཡ་
བཞིའི་དབང་ལུང་ཟབ་རྒྱས་གནང་བ་དང་། མཁན་ཆེན་མཆོག་གི་མདུན་ནས་གསང་
སྔགས་ཞི་ཁྲོ་གཉིས་ཀྱི་དབང་དང་། གནོད་སྦྱིན་ཙིའུ་དམར་གྱི་སྲོག་གཏད་བཅས་ཐུགས་
དགྱེས་པའི་ངང་ཕུལ། དེ་ནས་ཆོས་དབྱིངས་སྟོབས་ལྡན་རྡོ་རྗེའི་ཐུགས་སྲས་ཨ་ལག་ཞི་བ་
ཚོས་གདན་ཞུས་ལྟར་ལྷ་འཇམ་དགོན་དུ་ཕེབས། དེ་རུ་རྩ་གསུམ་གྱི་དབང་དང་དད་ལྡན་
ཡོངས་ལ་ཐུགས་རྗེ་ཆེན་པོ་སྡུག་བསྔལ་རང་གྲོལ་དང་ཚེ་དབང་སོགས་གནང་། མདོར་ན་
ཡུལ་དེའི་དགོན་སྡེ་རྣམས་སུ་སྙིང་ཐིག་གོང་འོག་གི་ཆོས་ཚན་སོགས་ཀྱིས་སྨིན་གྲོལ་གྱི་
ལམ་དུ་བཙུད་ཅིང་། དད་ལྡན་རྣམས་དམར་ཆོག་སོགས་སྲོལ་ངན་བསྣུབས་ཏེ་རྔོན་དང་
རྐུན་ཇག རི་རྒྱ་དང་ལུང་རྒྱའི་ཁྲིམས་བཞག་ཅིང་དགེ་བཅུའི་ལམ་ལ་དྲངས་ཏེ་ཐར་པའི་
ཞིང་ལ་བཀོད་པ་སོགས་མཛད་རྗེས་བླ་ན་མེད་པ་བྱུང་བ་ལྟ་བུའོ།། ཚུར་ལམ་བྱོན་སྐབས་
སུ་བཀྲ་ཤིས་གོང་གསེར་ཁ་མདོ་རུ། སྐུ་ཕྱག་མཁྱེན་བརྩེའི་འཁྲུངས་གནས་མདོ་ཁམས་
གསུམ་ཟིལ་གནོན་དགྱེས་པ་རྡོ་རྗེས་ཕྱག་བཏབ་གནང་པའི་མཆོད་རྟེན་རི་ཁྲོད་དུ་བྱོན།
-88 -

རྡོ་གྲུབ་རིག་འཛིན་བསྟན་པའི་ཉི་མ།་
དེར་དཔོན་བླ་ཡོངས་ཀྱིས་དགའ་བསུ་དཔག་མེད་སྒོས་ཆིབས་བསུ་བྱས། དེ་རུ་རྩ་གསུམ་
གྱི་དབང་དང་ཐུགས་རྗེ་ཆེན་པོའི་ཁྲོམ་དབང་གསུངས། གླིང་ཁྱམ་སྐོར་ཀྱི་ཁྱིམ་ཚང་དུ་
མས་ཁྱིམ་གདན་ཞུ་བྱས་ཏེ་ཞག་བཅོ་ལྔ་ཙམ་ལ་དེ་རུ་བཞུགས། དེ་ནས་རི་དགོན་གཉིས་
ཀྱིས་སྐྱེལ་མ་བྱས་སོ།།
དགུང་གྲངས་ཉེར་དགུ་མེ་བྱ་ལོར། བྱང་བླ་བྲང་བརྒྱུད་དེ་དབུས་ལྷ་ལྡན་དུ་
བྱོན་ཏེ། བླ་བྲང་ནས་གུང་ཐང་ནང་ཆེན་དུ་བཞུགས་ནས་འདུས་སྡེ་ཡོངས་ལ་མང་ཇ་དང་
ཚོགས་ཆེན་གདན་རིང་བརྗེ་བ་སོགས་བྱས་ཏེ་བསྟན་པའི་རྒྱལ་མཚན་མཆོག་ལ་མཇལ་
འཕྲད་གནང་ནས་ཡར་བྱོན་ཏོ། གསེར་འབྲས་དགེ་གསུམ་ལ་མང་ཇ་ཞལ་འདེབས་དང་
ཕྱག་འགྱེད་གནང་། ཇོ་ཤཀ་རྣམ་གཉིས་གཙོའི་རྟེན་གཙོ་བོ་ཉེར་བརྒྱད་ཙམ་ལ་གསེར་
ཆབ་གསོལ་བ་དང་ཇོ་བོའི་མདུན་དུ་གསེར་སྐོང་ཕུལ། གོང་ས་ཐམས་ཅད་མཁྱེན་པ་
མཆོག་ལ་མཇལ་འཕྲད་གནང་སྟེ་གསེར་དངུལ་གྱ་ནོམ་པའི་མཎྜལ་ཕུལ་ནས་འབྲེལ་
ཐོགས་མཁའ་ཁྱབ་ཡོངས་ལ་བསྔོ་སྨོན་ཞུས། བསམ་ཡས་དང་ཡར་ལུང་། ཨོ་རྒྱན་སྨིན་
གྲོལ་གླིང་། རྒྱལ་རྩེ་དཔལ་མགོན་མཆོད་རྟེན། ས་སྐྱ་གོང་འོག་སོགས་སུ་བྱོན་ཏེ་མཆོད་
འབུལ་བྱས་ནས་བསྟན་འགྲོ་ལ་ཐུགས་སྨོན་རྒྱ་ཆེར་གནང་སྟེ་ཕྱིར་ཕེབས། དེ་དུས་ནས་
དུས་འཁྲུགས་དང་ཆོས་ལུགས་ཀྱི་ཛ་དྲག་སོགས་ཉེ་བས་སོར་སྡོམ་ཕུལ། དགུང་གྲངས་སོ་
གཅིག་ས་ཕག་ལོའི་ལོ་མཇུག་ནས་དུས་རྐྱེན་དྲག་པོའི་མུན་པའི་ཞབས་སུ་ཁྲི་མུན་དུ་ཁའི་
མནར་གཅོད་མྱོང་བཞིན་ལོ་ངོ་བཅུ་ཕྲག་ལྷག་བཞུགས། དགུང་གྲངས་ཞེ་བདུན་ཡས་
མས་ནས་ཆོས་ལུགས་ལྷོད་ཡང་དང་རང་དབང་གི་བསྐལ་བ་ཅུང་ཐོབ་སྟེ། བསྟན་པ་སླར་
གསོ་བྱེད་པའི་ཐུགས་བསྐྱེད་དང་གོ་ཆ་བསྒོས་ཏེ་འཁོར་ལོ་གསུམ་གྱི་བྱ་བ་ལ་ཞུགས། །
མཁན་ཆེན་འཇིགས་མེད་ཕུན་ཚོགས་འབྱུང་གནས་ཀྱི་མདུན་ནས། ཉག་བླ་བསོད་རྒྱལ་གྱི་
བླ་མ་ཡང་འདུས་ཀྱི་དབང་དང་། འཕགས་པ་གར་དབང་ལྷ་དགུའི་དབང་། བླ་མ་ཡང་
-89 -

རྣམ་ཐར་པདྨའི་ཕྲེང་བ།
ཐིག་གི་དབང་སོགས་དང་། འཇིགས་མེད་ཐུབ་བསྟན་འཕྲིན་ལས་དཔལ་བཟང་བོའི་
མདུན་ནས། བླ་མ་ཡང་ཐིག་གི་དབང་དང་།མགོན་པོའི་དབང་། རིན་ཆེན་གཏེར་མཛོད་
ཀྱི་དབང་ལུང་ཡོངས་ནོད་པ་དང་། རབ་བྱུང་བཅུ་དྲུག་པའི་ལྕགས་སྤྲེལ་ལོར།
སྤྲུལ་བའི་སྐུ་མཆོག་གཏེར་སྟོན་འཇིགས་མེད་འོད་གསལ་མཆོག་གིས་གདན་ཞུས་བཞིན་དུ།
གུ་རུའི་ལྷ་ཁང་ལ་རབ་གནས་དང་མཉམ་དུ་ཟབ་མོ་ཡང་ཐིག་གི་དབང་གསུང་སྐབས་སུ།
རིག་འཛིན་འཇའ་ལུས་རྡོ་རྗེའི་ཞབས་རྗེས་ལས་བདུད་རྩི་བབས་པ་དེ་ཡོད་ཀུན་ཀྱིས་་་་་
མཐུན་སྣང་དུ་གྱུར། དེ་རུ་དགེ་བསྐུལ་རྒྱ་ཆེར་བྱས་ཏེ་ཕྱིར་ཕེབས་སོ།། ཆུ་ཕག་ལོར་གསེར་
རྟ་རྫོང་ཆོས་ལུགས་ཅུས་སམ་ནང་བསྟན་མཐུན་ཚོགས་གྱི་ཚོགས་གཙོ་རྒན་པ་དང་།
དམངས་ཆེན་རྒྱུན་ལས་ཨུ་ཡོན་ལྷན་ཁང་གི་འགན་གཙོ་གཞོན་པ།
ཆབ་སྲིད་ཀྲོས་མོལ་ཨུ་ཡོན་ལྷན་ཁང་གི་ཚོགས་གཙོ་གཞོན་པ་བཅས་ཀྱི་ལས་འགན་བཞེས།
འབྱུང་འགྱུར་དོན་གསལ་མེ་ལོང་ལས། །
ལྷ་ཨོ་རྒྱན་གྱི་བྱིན་ཐོབས་པུཙྪེ་མཚན
དཔལ་རྒོད་མ་ཐང་གི་ས་མིག་དེར༔
སྔར་མེད་ཀྱི་བྱིན་རྟེན་རྣམ་པར་རྒྱལ
མཐུ་དེ་ལ་བརྟེན་ནས་ཡུལ་ཁམས་བདེ༔
ཞེས་པ་ལྟར་དབལ་ཤུལ་དཔོན་བླ་བསོད་ནམས་ནོར་བུས་ས་བཅུའི་དགེ་མཚན་་་་
ཡོངས་སུ་རྫོགས་པའི་དགོས་པ་ཁྱད་པར་ཅན་ལ་དགོངས་ནས་གསེར་རྒོད་རྒན་་་་་་
མཆོད་རྟེན་འདི་བཞེངས་མོད། ལྔ་བརྒྱད་དུས་ངན་སྐབས་སུ་ཤུལ་མེད་དུ་བཏང་བ་དེ།
སླར་ཡང་། རབ་བྱུང་བཅུ་དྲུག་པའི་ལྕགས་སྤྲེལ་ལོར། ཁོང་རིན་པོ་ཆེ་དང་། མཁན་ཆེན་
འཇིགས་མེད་ཕུན་ཚོགས་འབྱུང་གནས་མཆོག་དང་། སེ་ར་ཡང་སྤྲུལ། སེང་སེང་དབོན་པོ་
སོགས་ཁོང་རྣམས་པས་གཙོ་འགན་བཞེས་ཏེ་བསྟན་འགྲོའི་རྒུད་པ་གསོ་བ་སོགས་དགོས་
-90

རྡོ་གྲུབ་རིག་འཛིན་བསྟན་པའི་ཉི་མ།
ཆེད་དུ་མ་ལ་དམིགས་ནས་གསེར་རྒོད་རྒན་མཆོད་རྟེན་ཡང་བསྐྱར་བཞེངས་ཏེ་ཆུ་ཁྱི་ལོར་
ལེགས་གྲུབ་བྱུང༌། པན་ཆེན་རིན་པོ་ཆེ་སོགས་དམ་པ་མང་བོས་རབ་གནས་ཀྱི་མེ་ཏོག་
གཏོར་ཏེ་ཆོས་ཀྱི་མཛད་སྒོ་སྤེལ། པན་ཆེན་རིན་པོ་ཆེ་ཁྱིམ་གདན་ཞུས་ནས་ལྷན་དུ་འདྲ་
པར་བླང་བ་སོགས་ཐུགས་དགྱེས་པ་ཚད་མེད་གནང་། ཤར་རེ་སྐོང་ཕྱོགས་སུ་སྙིང་ཐིག་
གི་བསྟན་དགོན་མང་དུ་སྐྱེད་སྲིང་བྱས། ལན་ཀྲུའུ་ཞིང་ཆེན་གྱི་ཉེ་འདབས་ཤིག་ཏུ། རྒྱ་ཝང་
ཡུས་སུན་གྱིས་མོས་འདུན་བཞིན་དུ་ཡར་ལུང་གསང་སྔགས་སྒྲུབ་གནས་ཐེག་མཆོག་འོད་
གསལ་གླིང་གསར་བཞེངས་མཛད། དེ་རུ་དགེ་བསྙེན་གྱི་སྡོམ་པ་མནོས་པའི་ཆོས་པ་ཡང་
དག་པ་གསུམ་བརྒྱ་ལོན་ཙམ་གྱིས་རྒྱུན་པར་སྙིང་ཐིག་གི་ཕྱག་བཞེས་སྒོས་རྩ་གསུམ་བསྙེན་
བསྒྲུབ་དང་། སྐབས་སྐབས་སུ་གྲོང་ཁྱེར་ཆེ་ས་ནས་ཉ་ལྕོང་སོགས་སྲོག་བླུ་གྲངས་མེད་པ་
བྱེད་པའི་གོམས་སྲོལ་ཆགས་ཡོད། དེ་སོགས་ཐབས་མཁས་ཀྱི་སྤྱོད་པ་མང་དུ་མཆིས་སོ།།
རབ་བྱུང་བཅུ་བདུན་པའི་ཤིང་ཁྱི་ལོར། སྐུ་ཕྱག་མཁྱེན་བརྩེ་ཡེ་ཤེས་རྡོ་རྗེས་སྨན་སྒྲུབ་
འཚོགས་པའི་ཤུལ་དུ།གཙུག་ལང་ཁང་ཆེན་མོ་བཞེངས་སྐབས་སུ་སྔོན་གྲུབ་ཆེན་ཀུན་བཟང་
གཞན་ཕན་མཆོག་ལ་རིག་འཛིན་འཇིགས་མེད་གླིང་བའི་ཁྱོད་ཀྱི་གདན་གནས་སུ་ངས་རྨི་
ལམ་སྤྲུལ་བསྒྱུར་བྱས་ཏེ་ཞབས་རྗེས་ཤིག་བཞག་འོང་ཞེས་ལུང་བསྟན་པ་བཞིན་དུ།ཞབས་
རྗེས་རྙེད་ནས་དེ་རུ་གཙུག་ལག་ཁང་རྟེན་དང་བརྟེན་པ་གསར་བཞེངས་མཛད་དེ་ལེགས་
གྲུབ་བྱུང་བ་ལ། མཁན་ཆེན་འཇིགས་མེད་ཕུན་ཚོགས་འབྱུང་གནས་དང་རྡོ་གྲུབ་འཇིགས་
མེད་ཐུབ་བསྟན་ཕྲིན་ལས་དཔལ་བཟང་གཙོའི་བླ་སྤྲུལ་ཆེ་ཁག་བརྒྱ་ལྷག་བྱོན་ཏེ་རབ་
གནས་ཀྱི་མེ་ཏོག་གཏོར། ད་ལྟ་བླ་གྲྭ་གཉིས་བརྒྱ་ཡས་མས་དང་གྲྭ་ཁང་བརྒྱ་ལྷག་ཡོད།
ལྷ་ཁང་ཆེ་ཆུང་གཉིས། དུང་འཁོར་ཆེ་བ་གསུམ་སོགས་གདུལ་བྱའི་དཔལ་དུ་བཞག་ཡོད།
ཡེ་ཤེས་མཚོ་རྒྱལ་གྱི་ཞལ་ལུང་གསལ་བའི་སྒྲོན་མེ་ལས།
གནས་པདྨ་བཀོད་སོགས་སྦས་པའི་ཡུལ
-91 -

རྣམ་ཐར་པདྨའི་ཕྲེང་བ།
ལྷ་ཨོ་རྒྱན་པད་འབྱུང་ཇོ་བོ་རྗེ༔
ཟབ་གཏེར་ནི་སྟོན་དང་དགེ་སྦྱོང་ཚུལ
སྔགས་པ་སོགས་རྣམ་པ་དུ་མ་འབྱུང༔
ཕན་དང་བདེ་བའི་ཡོན་ཏན་སྤེལ
ཞེས་པའི་ལུང་བསྟན་དང་མཐུན་པར།
རྫོགས་ཆེན་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོའི་ལན་གྲངས་དུ་མར་ཞབས་
ཀྱིས་བཅགས་ཤིང་། གཞན་ཡང་། མདོ་མཁྱེན་བརྩེ་ཡེ་ཤེས་རྡོ་རྗེ། མདོ་ཁམས་གསུམ་
ཟིལ་གནོན་དགྱེས་པ་རྡོ་རྗེ། རྫོགས་ཆེན་མི་འགྱུར་ནམ་མཁའི་རྡོ་རྗེ། རྫོགས་ཆེན་ཐུབ་
བསྟན་ཆོས་ཀྱི་རྡོ་རྗེ། སྐུ་ཕྱོགས་དགེ་མང་རིན་པོ་ཆེ་དང་རྡོ་རྗེ་གདུང་བཞི་སོགས་ས་ཐོབ་
ཀྱི་བྱང་སེམས། གྲུབ་བརྙེས་ཀྱི་སྐྱེས་བུ་དམ་པ་དུ་མས་ཞབས་ཀྱིས་འཆག་པའི་སྙིང་ཐིག་
བསྟན་པའི་བསྟི་གནས། རྩ་གསུམ་མཁའ་འགྲོའི་འདུ་གླིང་། ཨོ་རྒྱན་པདྨའི་ཕྲིན་ལས་རྒྱུན་
མི་ཆད་པའི་ཡར་ལུང་བྲག་ཆེན་པདྨ་བཀོད་དུ་ཐེངས་གཉིས་ལ་སྙིང་ཐིག་དུམ་གཉིས་དང་ཡ་
བཞིའི་དབང་ལུང་གསུང་སྟེ་རྒྱ་བོད་ཀྱི་གདུལ་བྱ་གྲངས་མེད་དང་མཁན་སྤྲུལ་བརྒྱ་ལྷག་
སྨིན་གྲོལ་གྱི་ལམ་ལ་བཙུད་དེ། ཞལ་སློབ་གཙོ་བོའི་རིམ་པ་ནི། འཇའ་ལུས་པ་མཁན་
ཆེན་ཚེ་དབང་རིག་འཛིན། སྤྲུལ་འཇིགས་མེད་རྒྱ་མཚོའི་ཡང་སྤྲུལ་སྐུ་སྲས་ཆོས་དབྱིངས་
སྤྲོས་བྲལ། སྐུ་སྲས་མཁན་ཆེན་ཐུབ་བསྟན་ཡིད་བཞིན་རྣམ་རྒྱལ་ལམ་དཀོན་མཆོག་རིན་
ཆེན། རྫོགས་ཆེན་གཞན་དགའི་ཡང་སྤྲུལ་མཁན་ཐོས་ལྡན། འཁྱིལ་ཉི་མཆོག་སྤྲུལ་རིག་
འཛིན་བཟང་པོ། ཨ་སུག་གཏེར་སྟོན་ལྷུན་གྲུབ་རྡོ་རྗེ། ར་ཧོར་སྟོབས་ལྡན་རྟ་ཁྱུང་རོལ་
བའི་རྡོ་རྗེ། རེ་སྐོང་གྲུབ་དབང་རིན་པོ་ཆེ། གཏེར་སྟོན་འཇིགས་མེད་འོད་གསལ། ཆེ་ཡི་
རིག་འཛིན་ཆེན་པོའི་ཡང་སྤྲུལ། འཇིགས་མེད་རྒྱལ་བའི་མྱུ་གུའི་ཡང་སྤྲུལ། ཨ་བུ་བླ་མ་
བསྟན་འཛིན་དར་རྒྱས། མདོ་ཁམས་གསུམ་ཟིལ་གནོན་དགྱེས་པ་རྡོ་རྗེའི་ཡང་སྤྲུལ་ཐུབ་
-92

རྡོ་གྲུབ་རིག་འཛིན་བསྟན་པའི་ཉི་མ།
བསྟན་དགེ་ལེགས་རྒྱ་མཚོ། སྤྲུལ་འཇིགས་མེད་ཀུན་བཟང་འཕྲིན་ལས་རྣམ་རྒྱལ། ཆོས་
དབྱིངས་སྟོབས་ལྡན་རྡོ་རྗེའི་ཡང་སྤྲུལ་འཇིགས་མེད་ཆོས་དབྱིངས་རང་གྲོལ། སེང་སེང་
སྤྲུལ་སྐུ་ཆོས་ཀྱི་རྒྱལ་མཚན། གྲུབ་དབང་དཀོན་མཆོག་བཟང་པོ། གྲུབ་ཆེན་བླ་མ་འཇིགས་
འོད། ཨ་སུག་སྤྲུལ་ཆོས་ཀྱི་ཉི་མ་དང་སྤྲུལ་འཇིགས་མེད་བློ་གྲོས། སྟག་ལུང་སྤྲུལ་ཚེ་
དབང་རིག་འཛིན། གསང་ལུང་མཁན་ཆོས་ཀྱི་ཉི་མ། རེ་སྐོང་མཁན་མཁས་གྲུབ་རྒྱལ་
མཚན། གླག་ཐལ་མཁན་ཨོ་རྒྱན་རིག་འཛིན། ཨ་སུག་མཁན་པདྨ་བརྩོན་འགྲུས། ཕུ་
གུ་མཁན་གུ་གྲགས། མཁན་བསྟན་པ་དར་རྒྱས་སོགས་གྲངས་མེད་པའོ།། ཕྱི་ནང་གི་རྟེན་
འབྲེལ་དུ་མ་དང་བསྟན་འགྲོའི་དགོས་དབང་སོགས་ལ་དམིགས་ནས་དམ་པ་གོང་མའི་སྐྱེ་
སྤྲུལ་འཁྲུལ་མེད་འགའ་ངོས་འཛིན་གནང་བ་ནི། རྫོགས་ཆེན་ཆོས་དབྱིངས་སྟོབས་
ལྡན་རྡོ་རྗེའི་ཡང་སྤྲུལ་འཇིགས་མེད་ཆོས་དབྱིངས་རང་གྲོལ། འཇམ་དབྱངས་མདོ་སྔགས་
བཤད་སྒྲུབ་ཉི་མའི་ཡང་སྤྲུལ་དཀོན་མཆོག་ལེགས་བཤད་འབྱུང་གནས། མདོ་ཁམས་
གསུམ་ཟིལ་གནོན་དགྱེས་པ་རྡོ་རྗེའི་ཡང་སྤྲུལ་ཐུབ་བསྟན་དགེ་ལེགས་རྒྱ་མཚོ། བསོ་མང་
རྒྱ་སྤྲུལ་གྱི་ཡང་སྤྲུལ་བསོད་དགའ་ཆོས་ཀྱི་ཉི་མ། ལོ་ཀྱ་འཇིགས་མེད་ཡེ་ཤེས་སྙིང་བོའི་
ཡང་སྤྲུལ་པད་དཀར་མཁྱེན་པའི་དབང་ཕྱུག གཏེར་སྟོན་འཇིགས་བྲལ་ཚེ་དབང་ཕྱོགས་
ལས་རྣམ་རྒྱལ་གྱི་ཡང་སྤྲུལ་འཇིགས་མེད་སེང་གེ་དཔལ་གྱི་དབང་ཕྱུག ཚེ་དབང་པདྨ་རྒྱ་
མཚོའི་ཡང་སྤྲུལ་འཇིགས་མེད་འཕྲིན་ལས་ཀུན་བཟང་རྣམ་རྒྱལ། ཨ་ལག་ཡེ་ཤེས་ཀྱི་
ཡང་སྤྲུལ་འཇིགས་མེད་རྒྱ་མཚོ་སོགས་རྟགས་མཚན་དུ་མས་ངོས་འཛིན་གནང་། ད་ལྟ་
བླ་མ་འགའ་ཞིག་གིས་དངོས་ནས་སྐྱེ་བ་མཐོ་དམན་སོགས་ལ་མངོན་ཤེས་སམ་ཡང་ན་་་་་
བརྟག་དྲིལ་སོགས་གང་ཡང་མེད་པར་འབུལ་བ་མང་ཉུང་དང་མི་ངོ་མཐོ་དམན་ལ་་་་་
མིག་ཤོར་ནས་དཔོན་བླ་དང་འབྱོར་ལྡན་གྱི་བུ་ལ་མིང་ཆེ་བོ་བཏགས་ཏེ་བསྟན་པའི་ཞབས་
འདྲེན་པ་ཡང་ཡོད་མོད། ཁོང་རིན་པོ་ཆེ་ནི་དེ་ལྟ་ཞིག་མིན་པ་ནི་དངོས་གནས་ཡིན་ཏེ།
-93 -

རྣམ་ཐར་པདྨའི་ཕྲེང་བ།
དཔེར་ན་རེ་སྐོང་ཕྱོགས་ཀྱི་ཞི་ཚོའི་སྤྲུལ་སྐུ་ངོས་འཛིན་མཛད་སྐབས་སུ། ཡུལ་དེ་རུ་་་་་
དཔོན་སོགས་ཀྱི་བྱིས་པ་དང་སྐྱེ་བ་མཐོ་བར་གྲགས་པའི་བྱིས་པ་འགའ་ཞིག་གི་མཚན་ཐོ་
ཕུལ་ནས་ངོས་འཛིན་ཞུས་ཚེ། ཨོ་འདིའི་ནང་དུ་མི་འདུག་གསུངས་ནས་ཡབ་ཡུམ་གྱི་མཚན་
དང་སྤྲུལ་སྐུའི་མཚན་རྟགས་སོགས་གསུང་ནས་ངོས་འཛིན་མཛད་པ་ནི་ཀུན་ཧ་ལས་ཤིང་
མཆོག་གི་སྤྲུལ་སྐུ་ཉིད་དུ་རྩོད་པ་མ་བྱུང་བ་ལྟ་བུ་དང་། གཞན་ཡང་། མདོ་རིན་པོ་ཆེའི་ཡང་
སྤྲུལ་ཐུབ་བསྟན་དགེ་ལེགས་རྒྱ་མཚོ་ངོས་འཛིན་མཛད་ཚུལ་ཡ་མཚན་པ་མང་དུ་ཡོད་ཀྱང་མ་
སྤྲོས་སོ།། ཁོང་གི་གསུང་ཆོས་ལ་སྔོན་འགྲོ་ཀུན་བཏུས།ཚེ་བསྒྲུབ། ཕུར་བ། བླ་མའི་རྣལ་
འབྱོར། ཞབས་བརྟན་གསོལ་འདེབས་སོགས་མང་དུ་མཆིས་མོད་ཡིད་ཕངས་པ་ཞིག་ལ་ ་
རིག་གསར་གྱི་སྐབས་སུ་རྩ་མེད་དུ་བཏང་། ཁོང་ཆུང་དུ་ལོ་བརྒྱད་དགུ་ཙམ་ནས་ཉིན་གང་
བོར་བྲིས་ན་འབྲི་རྒྱུ་ཡོད་པ་ཞིག་ཡིན་པས་ཡར་ལུང་མཁན་པོ་སྐལ་བཟང་ཆོས་གྲགས་
དང་མགོན་བླ་བསོད་ཆོས་གཉིས་ཀྱིས་ཡི་གེ་བ་བྱས་ནས་བྲིས་པ་མང་བོ་ཡོད་ཅེས་ཞལ་
ནས་དངོས་སུ་ཐོས་སོ།། ད་ལྟ་བསྟན་འགྲོའི་དོན་དུ་སྐུ་འཚོ་ཞིང་བཞུགས་སོ།།
གང་གི་མཛད་བསྡུས་སྒེག་མོའི་ཕང་བ་རུ།།
མིག་ཡངས་འཕགས་པའི་གཤོག་པ་རྐྱོང་དཀའ་ན།།
བྱིས་བློ་ལན་གཅིག་དགའ་བས་སྨོས་ཅི་འཚལ།།
དད་དམ་མཆིན་པ་དཀར་པོར་དྲི་མེད་པའི།།
འདི་ལྟར་སྨྲས་པའི་དགེ་ཚོགས་ཅི་མཆིས་པ།།
དཔལ་ལྡན་བླ་མའི་ཚེ་རབས་ཀུན་ཏུ་ཡང་།།
བྱིན་རླབས་དབང་གི་ཆུ་བོ་ཡོངས་ནོད་དེ།།
སྐྱེ་རྒ་ན་འཆིའི་སྲིད་ལས་སྒྲལ་དུ་སོལ།།
རྡོ་རྗེ་སློབ་དཔོན་ཞབས་བརྟན་བཞེད་པ་འགྲུབ།།
-94

རྡོ་གྲུབ་རིག་འཛིན་བསྟན་པའི་ཉི་མ།
དགེ་འདུན་སྡེ་འཕེལ་བཤད་སྒྲུབ་བསྟན་པ་དར།།
འཁོར་སློབ་སྦྱིན་བདག་མངའ་ཐང་འབྱོར་བ་རྒྱས།།
བསྟན་པ་ཡུན་རིང་གནས་པའི་བཀྲ་ཤིས་ཤོག།
ཅེས་པ་ནི་གང་གི་གུས་སློབ་པ་བློ་གྲོས་རྒྱ་མཚོ་རུ་འབོད་པས་ཁོང་གི་རྣམ་ཐར་གྱི་ཆ་ཤས་
ཤིག་འབྲི་བའི་བཀའ་གནང་ཞུས་ཚེ་གསུང་གིས་ཟུར་ཙམ་ཐོན་པས་དགའ་སྤྲོའི་ངང་ས་
ག་ཟླ་བའི་ནག་ཕྱོགས་སྟོང་པ་གསུམ་པ་ལ་བླ་རུང་ལྔ་རིག་ནང་བསྟན་སློབ་གླིང་ནས་སྦྱར་
བའོ།། དགེ་གྱུར་ཅིག།
-95 -

རིག་འཛིན་གཞན་ཕན་དཔལ་བཟང་པོ།
༄༅།།རིག་འཛིན་གཞན་ཕན་དཔལ་བཟང་བོའི་རྟོགས་པ་
བརྗོད་པ་ཐར་པའི་ཐེམ་སྐས་ཞེས་བྱ་བ་
བཞུགས་སོ།།
མཚན་དཔེའི་དཀྱིལ་འཁོར་སྲིད་ན་རྫོགས་པའི་བདེ་གཤེགས་རྒྱལ་བ་མིའི་སེང་གེ།
དྲུག་ཅུའི་དབྱངས་སྙན་ངག་དབང་ལྷ་མོའི་སྒྲ་ལྡན་གྱེར་བཞིན་ཀུན་དགའི་དཔྱིད།།
ཟག་མེད་ཉེར་གཅིག་རྡོ་རྗེ་སྙིང་བོ་ལྷུན་གྱིས་གྲུབ་པའི་ཐུགས་ཀྱི་ཁམས།།
འགྲོ་བའི་སྒྲོན་མེ་ཐུབ་དབང་ལྷ་མཆོག་དུས་རྣམ་ཀུན་ཏུ་གཙུག་གིས་འདུད།།
སྣང་བ་མཐའ་ཡས་ཐུགས་ཀའི་ས་བོན་ཧཱུྃ། །
འདྲེན་པའི་སྐྱེས་བུ་ཀོ་ཤའི་མཚོ་ལས་འཁྲུངས།།
བོད་དུ་མཛད་པ་བཅུ་གཅིག་གྲགས་པའི་གཏམ།།
པདྨ་འབྱུང་གནས་ཁྱེད་སྐུ་མངོན་པར་བསྟོད།།
སྐུ་གསུམ་ཀློང་དུ་ཀ་དག་ཆོས་ཀྱི་སྐུ།།
རྩ་གསུམ་ངོ་བོ་དག་པ་ལོངས་སྤྱོད་རྫོགས།།
སྲིད་གསུམ་སྣང་བ་མུ་མེད་མངའ་དབང་བསྒྱུར།།
མཆོག་སྤྲུལ་བླ་མའི་ཚོགས་རྣམས་རྒྱལ་གྱུར་ཅིག།
བསིལ་ལྗོངས་ཞིང་དུ་རྒྱལ་སྲས་དཔའ་བོའི་ཚོགས།།
གང་འདུལ་རོལ་བའི་མཛད་པ་གྲངས་མེད་ལས།།
-96 -

རིག་འཛིན་གཞན་ཕན་དཔལ་བཟང་པོ།
གཞན་ཕན་བཟང་བོའི་རྟོགས་བརྗོད་བུ་རམ་ཤིང་།།
སྐལ་ལྡན་བུ་རྣམས་དགྱེས་པའི་ས་བོན་ཙམ།།
རང་བཟོའི་དྲི་མས་མ་སྦགས་རང་རྣམ་བཞིན།།
ལྷ་དང་བླ་མས་བྱིན་རླབས་མི་རིང་སྩོལ།།
ཅེས་མཆོད་པར་བརྗོད་པའི་ཚིགས་སུ་བཅད་པའི་སྡེབས་ལེགས་མེ་ཏོག་གི་ཕྲེང་བས་
སྔོན་བསུས་ཏེ། 
ཧོར་བླ་རིག་འཛིན་གཞན་ཕན་དཔལ་བཟང་བོའི་རྣམ་ཐར་རྒྱ་མཚོའི་འཇིངས་
ལས་ཆུའི་ཐིག་པ་ཙམ་ཞིག་ཕྱི་རབས་སྐལ་ལྡན་རྣམས་ཀྱི་ཐར་བའི་ས་བོན་གྱི་སྐྱེས་སུ་
འབུལ་ན། གཏེར་ཆེན་ས་ར་ཧི་ཏའི་སྐྱེ་ཕྲེང་གསོལ་འདེབས་ལྟར་ན། སངས་རྒྱས་ཤཱཀྱ་
ཐུབ་པ་སྐུ་མྱ་ངན་ལས་མི་འདའ་བར་གསོལ་བ་འདེབས་མཁན་དགེ་བསྙེན་ཚནྡྷ་དང༌
ཨོ་རྒྱན་པདྨ་འབྱུང་གནས་ཀྱི་ཐུགས་ཟིན་གྱི་གྲུབ་ཆེན་ཨ་ཙ་ས་ལེ
། མ་གཅིག་ལབ་ཀྱི་
སྒྲོན་མའི་ཟབ་གཅོད་ཀྱི་གདམས་པ་སྤེལ་བའི་ཐབས་གྲོགས་བྲམ་ཟེ་ཐོད་པ་བྷ་ཊ
། ཨོ་
རྒྱན་བསྟན་སྐྱོངས་དབང་བོ། གྲུབ་ཆེན་པདྨ་བསྟན་འཛིན། གྲུབ་དབང་དཀོན་མཆོག་དཔལ་
བཟང་། ལྕམ་བླ་ཀློང་དབྱངས། 
སྐུ་ཕྲེང་བརྒྱད་པ་གཏེར་ཆེན་ལུང་རིགས་གླིང་བའི་ཆོས་བདག་
རིག་འཛིན་གཞན་ཕན་དཔལ་བཟང་བོ་ནི།རྗེ་བཙུན་སྒྲོལ་མའི་གནས་ཡུལ་ལམ་ཏཱ་རེའི་
གནས་གཡུ་ཁོག་ཆུ་བར་དུ། 
ཡབ་གེ་གུ་ཚེ་རིང་ནོར་བུ་དང་ཡུམ་ཧོར་བཟའ་མདོ་ལོ་མ་གཉིས་
ཀྱི་སྲས་སུ། 
རབ་བྱུང་བཅུ་བཞི་བའི་ལྕགས་སྤྲེལ་ལོར་བལྟས་བཟང་དུ་མ་དང་བཅས་ཏེ་
མཚན་དཔེའི་ལང་ཚོ་གསར་དུ་བཞད་པའོ།། དང་པོ་ཆོས་སྐུའི་ཞིང་གི་སྟོན་པ་ཀུན་ཏུ་བཟང་
བོ་རང་ཤེས་རིག་པའི་རྒྱལ་པོ་དང་སྟོན་འཁོར་དགོངས་པ་དགུ་བའི་དབང་ཐོབ
། བར་དུ་
ལྔ་ལྡན་ལོངས་སྐུའི་ཞིང་དུ་ཐབས་ཤེས་ཟུང་འཇུག་གི་རིག་པ་མངོན་དུ་མཛད
། ཐ་མར་
སྤྲུལ་སྐུའི་ཞིང་དུ་འགགས་པ་མེད་པའི་བསྟན་འགྲོའི་རྩ་ལག་ཨོ་རྒྱན་མཚོ་སྐྱེས་རྡོ་རྗེའི་འགྲོ་
ལ་དག་རྫོགས་སྨིན་པའི་ཐུགས་རྗེ་ཡངས་པའི་ཚུལ་བསྟན་པ་ནི། དང་པོ་ལྷུམས་སུ་ཞུགས་
-97 -

རྣམ་ཐར་པདྨའི་ཕྲེང་བ།
ཚེ་ཡུམ་གྱིས་ཇོ་བོའི་ཞལ་མཇལ་ཞིང་སྐྱེས་པའི་ལམ་རྒྱུད་གྲོལ་ཏེ་རྨི་ལམ་གསལ་ཞིང་། རིག་པ་
དྭངས། ལུས་པོ་ཡངས་པ་སོགས་དགེ་མཚན་མང་དུ་བྱུང་བ་མ་ཟད། ཕུར་བསྲུང་བཅུ་གཉིས་
ཀྱིས་ཉིན་མཚན་མེད་པར་མེལ་ཚེ་དང་བྱ་ར་མཛད་དེ་མཐར་མཚན་དཔེའི་དཀྱིལ་འཁོར་
སྐྱེ་དགུའི་དཔལ་དུ་ཤར་བའོ།། ཆུང་ངུ་ནས་ཕལ་བའི་བསམ་སྤྱོད་ལས་འདས་ཏེ་བྱམས་
སོགས་ཚད་མེད་བཞི་ཐུགས་རྒྱུད་ལ་མངའ་བ་དང་། ཡར་ངོའི་ཚེས་བརྒྱད་སྒྲོལ་དཀར་ཡིད་
བཞིན་འཁོར་ལོའི་དུས་ཆེན་ལ། མཁའ་འགྲོ་ཡེ་ཤེས་མཚོ་རྒྱལ་མི་མོའི་ཚུལ་དུ་བྱོན་ནས་
དར་ལྗང་གུའི་སྲུང་མདུད་དང་བྱིན་རླབས་རྟེན་འདུས་ཀྱི་རིལ་བུ་བདུན་གནང་བ་རྨི་ལམ་
དུ་རྨིས་པས་ཕྱི་ཉིན་སྔས་ཐོག་ཏུ་དངོས་སུ་ཡོད་པའོ།།
དགུང་གྲངས་བཅུ་གསུམ་ཆུ་ཕོ་སྤྲེལ་ལོར། སློབ་དཔོན་བཻ་རོ་ཙ་ནའི་ཟློས་གར་་་་་
མཆོག་སྤྲུལ་བྱང་ཆུབ་རྡོ་རྗེས་སྤྲུལ་བའི་སྐུ་ཉིད་དུ་ལུང་བསྟན་ཅིང་དབུགས་དབྱུང་་་་་
བཟང་བསྟོད་དེ་ཐུགས་བརྩེ་བ་ཆེན་པོའི་རྗེས་སུ་བཟུང་བ་དང་། དགུང་གྲངས་བཅོ་
ལྔ་ནོར་སྐྱོངས་ཀྱི་ལོ་ལ། སྔོན་སྦྱངས་སྨོན་ལམ་བཟང་བོའི་བྱིན་མཐུ་ལས། མཁའ་འགྲོ་
ཡེ་ཤེས་མཚོ་རྒྱལ་གྱི་རྗེས་སུ་བཟུང་བ་དང་། དེ་ནས་བཟུང་ལས་འཕྲོ་སད་དེ་མཁའ་
འགྲོའི་བརྡ་དང་ཉམས་སྣང་ངོ་མཚར་དུ་མ་དང་དག་སྣང་དཔག་ཏུ་མེད་པ་བྱུང་བའོ།།
དགུང་གྲངས་བཅུ་དགུ་སྡེར་ཆགས་གཅན་གཟན་རྒྱལ་བོའི་ངར་སྒྲ་སྒྲོགས་པའི་ཚེ།
མཁའ་འགྲོ་ཡེ་ཤེས་མཚོ་རྒྱལ་འཇིག་རྟེན་མིའི་ཟོལ་དུ་བལྟམས་པ་སྤྲུལ་བའི་སྐུ་་་་་
མཆོག་གཏེར་ཆེན་རིག་འཛིན་ལུང་རིགས་གླིང་བས་ཉིད་ཀྱི་ཆོས་བདག་ཉིད་དུ་ལུང་
བསྟན་ཅིང་། རིག་འཛིན་གཞན་ཕན་དཔལ་བཟང་བོ་ཞེས་མཚན་གྱི་ཅོད་པན་གནང་སྟེ་
རྒྱལ་ཚབ་འཁྲུལ་མེད་དུ་མངའ་གསོལ་བའོ།། དེ་ནས་ཕྱིར་མི་ལྡོག་པའི་དད་པ་བརྟན་པས་
ཉིད་ཀྱི་གསུང་ཆོས་གཏེར་གསར་ཁོ་ན་ཉམས་སུ་བླངས་པས་དུད་གསོལ་ལྷ་མོའི་ཞལ་
གཟིགས་པས་དད་པ་དང་སྙིང་རྗེ་ལྷག་ཏུ་འཕེལ་བ་དང་། ཡོངས་འཛིན་དམ་པ་མཁན་དཀོན་
-98 -

རིག་འཛིན་གཞན་ཕན་དཔལ་བཟང་པོ།
མཆོག་ཚུལ་ཁྲིམས་ཀྱིས་སྒྲ་ཁྲིད་སྐབས་སུ་ནམ་མཁའ་ནས་ཞག་བདུན་ལ་ཉི་ཟླ་སྐར་གསུམ་དུས་
གཅིག་ལ་མཐོང་བ་དང་། མཚན་མོར་ལྷག་པའི་ལྷའི་ཞལ་གཟིགས་སོགས་མཛད་པ་དང་།
རླུ་ང་རྡོ་རྗེ་གྲོ་ལོད་ཀྱི་སྒྱུ་འཕྲུལ་གཏེར་ཆེན་བདུད་འཇོམས་གླིང་བའི་བརྒྱུད་འཛིན་ཆོས་
བདག་ཡིན་པར་ལུང་བསྟན་ཅིང་། ཟབ་གསང་རྫོགས་པ་ཆེན་པོའི་ལྟ་བ་ངོ་སྤྲད། ཟླ་བ་
བརྒྱད་ལ་བསྒོམས་པས་ངེས་ཤེས་དང་རྩལ་རྫོགས་ཀྱི་བརྟན་པ་ཐོབ་བོ།།
དགུང་ལོ་ཉེར་ལྔ་ཤིང་སྤྲེལ་ལོ་ལ། དམར་རྒྱན་གྱི་སྤྲུལ་བ་དང་འཕྲད་ཚེ་རཱ་ག་སྲིད་པའི་
ཉེར་ལེན་མང་བོས་བསླུ་བྲིད་བྱུང་བའི་ཚེ། དཔལ་ཆེན་རྡོ་རྗེ་གཞོན་ནུའི་བསྒྲུབ་ཐབས་
དང་བསམ་ལྷུན་འབུམ་གྱི་རིམ་གྲོ་ལ་བརྩོན་སྐབས་ཤིག་ལ། པན་ཆེན་བེ་རོ་ཙཱ་ནས་
ཞལ་གཟིགས་ནས་འདི་ལྟར་གསུངས།
ང་ཡི་ཕྲིན་ལས་སྤྲུལ་བ་དང
སྣ་ནམ་བདུད་འཇོམས་ཡོན་ཏན་སྤྲུལ
རྒོད་ཀྱི་ལྡེམ་འཕྲུ་བྱ་བ་ནི༔
དགེ་བཤེས་ཚུལ་ཁྲིམས་རྣམ་དག་ལ༔
ཡང་སྲིད་ཁྱོད་ཀྱི་གདུང་རྒྱུད་ནི༔
ཀུ་ཀུའི་གདོང་ལ་འཁོར་ཡང་སྲིད
རྟེན་འབྲེལ་ཟབ་མོས་མཚམས་སྦྱོར་ན༔
བསྟན་འགྲོའི་གཉེན་དུ་ལན་གཅིག་འགྱུར
མ་འདའ་རིག་ལྡན་ཐོད་པ་རྩལ༔
ཞེས་གསུངས་ནས་མི་མཐུན་པའི་བདུད་ལས་རྒྱལ་བའོ།།
བགྲང་བྱ་ཉེར་བདུན་མེ་ཕོ་ཁྱིའི་ལོ་ལ། ཁམས་ལི་གཙང་གི་ཕྱོགས་སུ་བྱོན་ཏེ་སྐྱེ་འགྲོ་མ་
ལུས་པ་དབང་དུ་བསྡུས། ཆོས་གྲྭ་ཆེན་པོ་སེང་གེ་དགོན་སྙིང་ཐིག་གི་བསྟན་པའི་སྲོལ་
-99 -

རྣམ་ཐར་པདྨའི་ཕྲེང་བ།
བཏོད་པའོ།། །
དགུང་ལོ་ཉེར་བརྒྱད་མེ་ཕག་ལོ་ལ། གཡུ་མཁར་ཐེག་ཆེན་ཆོས་འཁོར་གླིང་དུ།
རིག་བྱེད་ལྷ་མོའི་ཞལ་གཟིགས་ཏེ་ངའི་རྣ་ཆ་འདི་ཁྱོད་ལ་གཏད་པས་གཡུའི་ཆོས་
གྲྭའི་ཁྲི་ལ་ཐོག་གསུངས་ཟེར་བ་རྨིས། ཕྱི་ཉིན་མཆོག་སྤྲུལ་པདྨའི་མཚན་འཆང་གང་གིས།
ཁྱེད་མཁན་པོ་ལ་བཞུགས་དགོས་ཁོང་དབུས་ལ་བྱོན་དགོས་གསུངས་པས། དེ་ལུགས་
སྤྲུལ་བའི་གཏེར་སྟོན་བླ་མ་རིན་པོ་ཆེ་ལ་ཞུས་པས་རིག་བྱེད་མའི་དངོས་གྲུབ་ལགས་པས་
དེ་ལྟར་མཛོད་གསུངས་ཏེ། མཁན་ཞྭ་སྡེ་སྣོད་གསུམ་པ་ཞིག་གནང་སྟེ་ཕྱག་གཉིས་མགོ་
ལ་བཞག་སྟེ་བསམ་ལྷུན་ཚར་གསུམ་གསུངས་པས་དབྱར་གནས་ལེགས་པར་མཐར་
ཕྱིན་པའོ།། བྱ་སོ་གཅིག་ལྕགས་སྟག་ལོ་ལ།
སྔར་གཏེར་ཆེན་བླ་མའི་ལུང་བསྟན་ལས།
རིས་བཀྲ་སྟག་ལ་ཞོན་ཁྲོལ་གྱིས
དབང་སྡུད་དབང་གི་ཕྱག་ཆ་ལག་ཏུ་སྟེར
ཞེས་གསུངས་པ་བཞིན་དུ།།
སྔོན་ལས་ཀྱི་འབྲེལ་བའི་མ་གཅིག་ལབ་སྒྲོན་གྱི་རྣམ་རོལ་མཁའ་འགྲོ་ཆོས་སྒྲོན་བཟང་མོས།
གཙང་ཡུལ་གྱི་གྲྭ་བ་ཐེག་མཆོག་ཟེར་བ་ལ་གདོན་ནད་ཐེབས་ནས་མཁའ་འགྲོ་མ་ལ་ལུང་
བསྟན་ཞུས་ཚེ། ཁོང་གི་གཡུ་ཁྲོམ་རྒྱུད་ཀྱི་གཡས་ཕྱོགས་ཏཱ་ར་ཞེས་རི་བོ་གདུགས་དང་རྒྱལ་
མཚན་གྱི་ཚུལ་དུ་ཡོད་པའི་ཉེ་འདབས་སུ། ངའི་སྔོན་གྱི་ཐབས་མཆོག་ཕ་ཐོད་པ་བྷ་ཊའི་
སྐྱེས་མཐའ། རིག་འཛིན་གཞན་ལ་ཕན་པའི་གང་ཟག་ནི། སྔགས་གྱི་ཐབས་ལ་མཁས་
ཤིང་སྦས་པའི་རྣལ་འབྱོར་ཞིག་བཞུགས་པས་དེ་དང་མཇལ་ན་ནད་ཀྱང་དྲག་པས་ཁྱེད་རང་
སོང་ལ། ང་རང་ལའང་རྟེན་འབྲེལ་ཡོད་པས་ཁྱེད་ཀྱིས་ཤེལ་རྡོ་དང་བྱི་རུ་ཆ་འདི་སྤྱོད་
དང་རྟེན་འབྲེལ་ཡོད་གསུངས་བས་དེར་ཁོང་ལམ་དུ་བཞུད།
-100 -

རིག་འཛིན་གཞན་ཕན་དཔལ་བཟང་པོ།
ཟླ་འགའི་ནུབ་གཅིག་ལ་རྗེ་བཙུན་སྒྲོལ་མའི་ཞལ་གཟིགས་ཏེ། མི་རིང་བར་ཨ་ཁུ་ཐེག་
མཆོག་དང་ཁྱེད་འཕྲད་ཁྱེད་ཀྱི་སློབ་མ་ཞིག་ཡིན་པས་དེ་དང་ལྷན་དུ་བ་ལྷ་སྒང་གི་ཕྱོགས་སུ་
སོང་དང་སློབ་བུ་ནད་ལས་གྲོལ་བ་དང་ཁྱེད་ལ་རྡོ་རྗེ་གྲོ་ལོད་ཀྱི་དབང་སྡུད་ཀྱི་ཕྱག་ཆ་
མཁའ་འགྲོ་མ་ཞིག་གིས་གཏད་ཟེར་བའི་ཉམས་བྱུང༌། ཞག་དེ་ནས་མྱུར་བར་ཕྱིན་མོད་
རྐྱེན་འགའ་ཞིག་གིས་འགྲོ་མ་ཐུབ་ཚེ། བུད་མེད་སྔོན་མོ་ཞིག་གིས་འདིར་ཤོག་དང་འདུག་
ས་ཞིག་ཡོད་ཟེར་བའི་ཉམས་ཤར་བས། དེའི་རྗེས་འབྲངས་ནས་སོང་ཚེ་ལུང་བའི་སྟོད་དུ་
ཁང་བ་ཆེན་པོ་ཞིག་དང་ནང་དུ་མེ་ཤིང་དང་ཆུ་ཡོད་པས་དེ་རུ་བསྡད། ཕྱི་ཉིན་མྱུ་གུ་དགོན་
གྱི་ཆོས་གྲྭ་རུ་སླེབས། བླ་གྲྭ་རྣམས་འཚོགས་ནས་ཚོགས་གྲོལ་བའི་སྐབས་དང་འཁེལ་བས་
ཀུན་གྱིས་ཁམས་བཟང་འདྲི་ཞིང་། ཆོས་ཁྲིམས་ཀྱི་མཾ་ས་ཁེལ་གཅིག་གནང་བས་རྟེན་
འབྲེལ་ལེགས་འགྲིག་བྱུང་། ཕྱི་ཉིན་སྔ་དྲོ་ཉི་ཤར་ལ་ཧཱུཾ་རལ་གྱི་སྤྲུལ་བ་ནིརྨ་ཀ་དང་འཕྲད་
པའོ།།
དགུང་ལོ་སོ་གསུམ་ཆུ་འབྲུག་ལོ་ལ། གཡུའི་ཆོས་གྲྭ་རུ་ཟངས་མདོག་དཔལ་གྱི་རི་
བོ་རྟེན་བརྟེན་པ་དང་བཅས་དངོས་སུ་མཇལ། དེར་དྲིན་ཅན་བླ་མ་ལུང་རིགས་གླིང་བའི་
གཏེར་ཆོས་ཐམས་ཅད་སྒྲོམ་བུ་གཤོག་སེར་གྱི་ཚུལ་དུ་གནང་ནས་སྨོན་ལམ་གཏད་རྒྱ་བྱས་
པ་དང་། མཁའ་འགྲོ་ཡེ་ཤེས་མཚོ་རྒྱལ་གྱིས་བྱིན་རླབས་མཛད། ཨོ་རྒྱན་ཆེན་པོས་ཀྱང་
བྱིན་དབང་གནང་སྟེ་རང་དོན་དོར་ལ་གཞན་དོན་དང་དུ་ལོངས་དང་བསྟན་འགྲོ་ལ་སྨན་
པའི་གསོས་ཐེབས་གསུངས། བླ་མ་རིན་པོ་ཆེས་ངའི་ཕྲིན་ལས་ཀྱི་སྤྲུལ་བ་འདི་ལ་མིང་
ཞིག་ཞུས་པས། བསམ་གཏན་ཡེ་ཤེས་གླིང་བ་ཞེས་མཚན་གསོལ་ཏེ། ཞལ་མཆུ་གནང་
བས་གང་དྲིས་ཀྱང་ཆགས་ཐོགས་མེད་པ་ཞིག་བྱུང་བའོ།།
དགུང་ལོ་སོ་བཞི་ཆུ་སྦྲུལ་ལོར། ཏཱ་རེའི་གནས་ནང་དུ་ཚིག་བདུན་གསོལ་འདེབས་
འབུམ་བསོགས་པའི་ཡར་ངོའི་ཚེས་བཅུའི་ཉིན། རྨི་ལམ་ངོར་ཟང་མདོག་དཔལ་གྱི་རི་
-101 -

རྣམ་ཐར་པདྨའི་ཕྲེང་བ།
བོར་ཕྱིན་ཏེ་བླ་མ་དང་ཨོ་རྒྱན་ཆེན་པོས་བྱིན་རླབས་དབང་བསྐུར་མང་དུ་མཛད་དེ་མཐར།
བླ་མའི་ཕ་གིའི་རི་དེ་ཏཱ་རེ་མི་འགྱུར་ལྷུན་གྱིས་གྲུབ་པའི་གནས་མཆོག་དགའ་བའི་ཚལ་ཞེས་
བྱ་བས་སྐུ་གསུང་ཐུགས་གསུམ་སོགས་འདི་དང་འདི་ལྟ་བུ་ཡོད་གསུངས་ཏེ་གནས་ཡིག་
རྒྱས་བསྡུས་ཤིག་ངོ་སྤྲད། སེམས་ལ་མི་བརྗེད་པའི་རྒྱས་བཏབས། གཏེར་གསར་ཡོངས་
རྫོགས་ཀྱི་གླེགས་བམ་དབུ་ལ་བཞག་ནས་སྨོན་ལམ་དང་གཏད་རྒྱ་མཛད་པ་དང་།
ད་དུང་ཁྱོད་སོང་འགྲོ་དོན་གྱི་ལྷག་མ་སྐྱོངས་གསུངས། དེའི་རྟེན་འབྲེལ་གྱི་མཐུ་ལས།
གནས་དེ་རུ་ལྷ་དང་བླ་མ་ལ་གསོལ་བ་དྲག་ཏུ་བཏབས་པས། རང་ཁྲོ་བོ་ཁམས་གསུམ་
རྣམ་རྒྱལ་གྱི་སྐུར་བཞེངས་པའི་སྣང་བ་ཤར་ནས་ཧཱུྃ་མཛད་ཀྱི་ཕྱག་རྒྱ་བཅས་ཏེ་ཧཱུཾ་ཧཱུཾ་ཧཱུཾ་ཞེས་
ལན་གསུམ་བསྒྲགས་ཚེ། མི་དང་མ་ཡིན་པ་བགྲང་ལས་འདས་པ་དབང་དུ་བསྡུས་ཤིང་
སྣང་གྲགས་རིག་པའི་རྟོག་ཚོགས་ཐམས་ཅད་ལྷ་སྔགས་ཆོས་སྐུའི་རོལ་བ་དག་མཉམ་
ཡེ་རྫོགས་ཆེན་པོར་འབྱམས་སུ་ཀླས་པ་དང་། འཇིག་རྟེན་འདིར་སྣང་གི་རོལ་བ་ཐམས་
ཅད་ཞག་བདུན་ལ་རང་འགགས་སུ་སོང་ནས་དགེ་ཞིང་ལེགས་པའི་མཚན་མ་བསམ་གྱིས་
མི་ཁྱབ་སྟེ། ཕྱི་ལྟར་ན་ཏཱ་རེའི་མི་འགྱུར་ལྷུན་གྱིས་གྲུབ་པའི་གནས་དང་། ནང་ལྟར་ན་རང་
སྣང་གཡུ་ལོ་བཀོད་པའི་ཞིང་ཁམས། གསང་བ་ལྟར་ན་སྐུ་གསུམ་རྒྱལ་བའི་ཞིང་ཁམས་
དག་པ་དབྱིངས་ཀྱི་གཞལ་ཡས་ཁང་གི་གནས་མཆོག་དེ་ནི་གདུལ་བྱའི་བསོད་ནམས་ཀྱི་
ཞིང་དུ་བསྐྲུན་ཏོ།། ཤིང་ལུག་ལོ་ལ་གནས་ལུང་དཔལ་གྱི་རི་བོར་ནས་གསང་བའི་བདག་
པོ་ལག་ན་རྡོ་རྗེའི་ཞལ་གཟིགས་ཏེ་ཕྱག་རྡོར་ཧཱུཾ་སྒྲུབ་ཀྱི་ལུས་དཀྱིལ་གནང་བའོ།།
དགུང་ལོ་སོ་བརྒྱད་མེ་བྱ་ལོ་ལ། གཞག་བྲ་ལྷ་རྩེའི་རང་གཟུགས་བསྟན་ཏེ།
ཁྱེད་སྨད་མི་ཉག་གི་ཕྱོགས་སུ་ཕེབས་དང་། མཚན་སྙན་རྒྱས་པའི་རྟེན་འབྲེལ་ཡོད་པས་
ངས་སྲུང་སྐྱོབས་བྱེད་ཟེར་ནས་ཡལ། དེ་ནས་དེར་ཕྱིན་ཏེ་ལྷ་སྒང་ཇོ་བོའི་གནས་ཡིག་
སོགས་བྲིས་པའོ།།
-102 -

རིག་འཛིན་གཞན་ཕན་དཔལ་བཟང་པོ།
དགུང་ལོ་སོ་དགུ་ས་ཁྱི་ལོ་ལ། གཙང་ཆེན་དངོས་གྲུབ་དཔལ་འབར་གླིང་
དུ་གྲུབ་ཆེན་རིན་པོ་ཆེ་འཇིགས་མེད་བསྟན་པའི་ཉི་མར་མཇལ་དུ་ཕྱིན། གྲུབ་ཆེན་རིན་པོ་
ཆེའི་མདུན་ནས་དམ་ཆོས་བདེ་ཆེན་ལམ་ཆོག་སོགས་དབང་ལུང་མང་བོ་ཞུས་སོ།།
དགུང་ལོ་བཞི་ཅུ་ས་ཕག་ལོར་བཟེ་རོ་དགོན་དང་། ཕུ་དུམ་དགོན་རྣམས་སུ་དབང་
ལུང་མང་དུ་གསུངས་ཏེ་གདུལ་བྱ་མང་པོ་སྨིན་གྲོལ་གྱི་ལམ་དུ་བཙུད་དེ། །
དགེ་འདུན་རྣམས་ཐུགས་མཐུན་ཁྲིམས་གཙང་གི་ལས་ལ་བཀོད་ཅིང་ཁྱིམ་པ་རྣམས་ལ་
དམར་ཆོག་བཅད་བཅུག་སྟེ་དགེ་བའི་ལམ་ལ་བཀོད་པའོ།། ལྷ་དང་བླ་མའི་ཞལ་མཇལ་
བ་དང་། གཏེར་སྣ་ཚོགས་བཞེས་པ། ལུང་བསྟན་བྱུང་བ། རྫུ་འཕྲུལ་ཡ་མ་ཟུང་བསྟན་པ་
སོགས་གྲངས་ལས་འདས་པ་དང་། ཡུམ་བདེ་བའི་ཡེ་ཤེས་སམ་ཆོས་སྒྲོན་བཟང་མོར། །
སྲས་ཆེ་བ་ཧོར་ཨོ་རྒྱན་དང་། འབྲིང་བ་ཁང་གདོང་གཏེར་ཆེན་གྱི་ཡང་སྤྲུལ་གཡུ་སྤྲུལ་རྡོ་རྗེ།
ཆུང་བ་མཁར་བ་ཡེ་ཤེས་རྡོ་རྗེའི་ཡང་སྤྲུལ་གཡུ་སྤྲུལ་བཛྲ་བཅས་སྐྱེས་ཆེན་དམ་པ་གསུམ་
འཁྲུངས་སོ།།
གུང་གྲངས་ཞེ་གསུམ་ཆུ་སྟག་ལོ་ལ། གླུ་ལུང་དབེན་རི་ལ་ཕེབས་ཏེ་དགུན་དེར་་་་
བཞུགས་པ་དང་། ཧོར་ཟླ་གཉིས་པའི་ཚེས་ཉེར་ལྔའི་ཐོ་རེངས་ཁར་ཌཀི་དམར་མོ་རུས་
པའི་རྒྱན་ཅན་ཞིག་གིས་འདི་ལྟར་གསུངས།
ཨ་ཧོ༔གསོན་དང་སྐལ་ལྡན་ལས་ཅན་གྱི་སྐྱེས་བུ
ཕ་གཅིག་པདྨ་རྒྱལ་བོའི་བཀའ་ལུང་གིས་བསྔགས་ཏེ
ཁྱོད་ལ་གཏད་པའི་ཟབ་གཏེར་རང་སྐལ་དང་མཚམས་པ༔
ཀེ་སེང་བྲག་སོགས་གནས་མཆོག་དུ་མ་རུ་ཡོད་རྣམས
ད་ལྟ་མྱུར་བར་ལེན་པའི་དུས་ཚོད་ལ་བབས་འདུག
ལེ་ལོ་ཕྱིར་བཤོལ་མ་བྱེད་བར་ཆད་ཀྱི་དབང་འགྲོ༔
-103

རྣམ་ཐར་པདྨའི་ཕྲེང་བ།
ཞེས་ཟེར་ནས་ཡལ་བའོ།།
དེ་ནས་ཟླ་བ་གསུམ་པའི་ནང་ཞིག་ལ་ཝ་གོ་དགོན་དུ་ཕེབས་ཏེ་ཞག་འགའ་ལ་བཞུགས།
-ཀ་ཀོང་དང་སེང་གེ་དགོན་སོགས་ལ་ཕེབས་ནས་རྡོ་རྗེ་ཕུར་བའི་ཚོགས་འཁོར་བསྐོར་སྐབས་
སུ། བཀའ་ཐང་དང་ཟབ་གཏེར་གྱི་གཤོག་དྲིལ་བརྒྱད། ཡིད་བཞིན་ནོར་བུ་སྦྲུལ་གྱི་སྒོང་ང་
ཙམ་དང་སྒྲོམ་བུ་སྨུག་པོ། སྨན་སྒྲུབ་བཅས་ཁྲོམ་གཏེར་བཞེས་པས་ཁང་བའི་ཕྱི་ནང་
ཐམས་ཅད་དུ་བསུང་ངད་འཐུལ་བ་བྱུང་བ་དང་། དེ་ནས་ཡ་ཡོ་དགོན་བརྒྱུད་དེ་ཕུ་ཚུག་
དགོན་དུ་ཕེབས་ནས་དབང་ལུང་མང་དུ་གསུངས་པ་དང༌། སྤ་གྱོའི་གནས་ལ་ཕེབས་ཏེ་
འོད་ཟེར་ཅན་མའི་སྒྲུབ་གནས་ཡིན་པར་ལུང་དུ་བསྟན། སྤ་གྱོའི་མཚོ་ནང་དུ་རྡོ་དཀར་ཞིག་
གི་སྟེང་དུ་གུ་རུ་རིན་པོ་ཆེའི་ཞབས་གཡས་དང་མཁའ་འགྲོ་ཡེ་ཤེས་མཚོ་རྒྱལ་གྱི་ཞབས་གཡོན་གྱི་
ཞབས་རྗེས་དག་ཐམས་ཅད་ལ་བསྟན་པས་ཀུན་ངོ་མཚར་བར་གྱུར་པ་དང་། རྟ་ཟླའི་ནང་
ཞིག་ལ་ཝ་གོ་སིདྷི་དགོན་དུ་བྱོན་ནས་བསོ་མང་སྤྲུལ་སྐུ་ངོས་འཛིན་དང་གསེར་ཁྲི་ལ་མངའ་
གསོལ་བའོ།། སླར་སྤོས་གླིང་རི་ཁྲོད་དུ་ཕེབས་ཏེ་རྗེ་ཉིད་ཀྱི་གཏེར་ཆོས་ཡོངས་དངགཏེར་
གསར་མ་བུའི་དབང་ལུང་ཡོངས་གསུངས་པའོ།། བར་སྐབས་ཤིག་ཏུ་སྣང་ཚུལ་ཀུན་རྫོབ་ངོར་སྐུ་
ཅུང་ཟད་བསྙེན་པའི་ཚུལ་མཛད། །
དགུང་གྲངས་ཞེ་བཞི། རབ་བྱུང་བཅོ་ལྔ་བའི་ཆུ་ཡོས་ལོའི་འབྲུག་ཟླའི་ཚེས་བཅུ་
གསུམ་གྱི་དགོངས་ཐུན་སྐབས་སུ། སྔགས་སྲུང་མ་དང་། དཔལ་ལྡན་དུད་གསོལ་ལྷ་མོ་
དང་ལྷན་སྐྱེས་ཀྱི་ཌཱཀྐི་མ་རྣམས་ཀྱིས་མགྲིན་གཅིག་ཏུ།
ཨེ་མ་རྒྱལ་དབང་པདྨའི་རྒྱལ་ཚབ༔
ཨ་ཙ་ས་ལའི་ཟློས་གར་སྐྱེས་མཆོག
ཕ་གཅིག་པདྨའི་དངོས་སྤྲུལ་བླ་མའི
བཀའ་བསྒོས་ཆད་མདོའི་དམ་ལས་འདས་ཏེ
-104 -

རིག་འཛིན་གཞན་ཕན་དཔལ་བཟང་པོ།
འཇིག་རྟེན་ཆོས་བརྒྱད་བྱ་བ་བསླུས་ནས
རྣམ་གཡེང་ཆེ་འདོད་སྙན་གྲགས་བསྒྲུབས་པས༔
དམ་ཉམ་ཟོག་པོའི་འཁོར་ཚོགས་དུ་མས
དམ་ཚིག་ཉམ་པའི་གྲིབ་དང་བྱད་གཏད༔
སྣ་ཚོགས་སྐྱེན་གྱིས་རིང་མིན་མྱུར་བར
ཡེ་ཤེས་འཇིག་རྟེན་ཌཀྐི་དུ་མས
རང་གནས་མཁའ་སྤྱོད་དཔལ་རི་བསུ་འགྲོ༔
དེསན་རྣམགཡེང་འདུ་འཛི་སློངསལ༔
དབེན་པའི་གནས་སུ་ཉམས་ལེན་སྐྱོངས་རན༔
དེ་མིན་འཇིག་རྟེན་འཁྲུལ་བའི་བྱ་བ༔
སྙིང་བོ་མེད་པའི་ཚུལ་ལ་དགོངས་མཛོད༔
ཅེས་ཟེར་ནས་ཡལ་བ་དང་། དེ་ནས་སྒོ་ཆའི་རི་ཁྲོད་ལ་ཕེབས་ཏེ་གྲུབ་པའི་ཁྱུ་མཆོག་ཁང་
གདོང་མགོན་པོ་དབང་རྒྱལ། གཡུ་དཔོན་ལྷ་སྲས་ནམ་མཁའ་དཔལ་ཆེན། བུ་མཆོག་རིག་
གྲོལ་སོགས་ལ་ལུགས་གཉིས་བསླབ་བྱ་མང་དུ་གསུངས་པ་དང་། སླར་ཧོར་ཟླ་བཅུ་བ་སྨིན་
དྲུག་ཟླ་བའི་ཚེས་བདུན་གྱི་དགུང་མོ་བླ་མ་མགོན་པོ་དབང་རྒྱལ་ལ་གསང་བའི་ཞལ་ཆེམས་
རྣམས་བཞག་སྟེ་འཕོ་བ་གསུང་དུ་བཅུག 
ཚེས་བརྒྱད་སངས་རྒྱས་སྨན་པའི་རྒྱལ་བོའི་དུས་
ཆེན་གྱི་སྐྱ་རེངས་དང་པོ་ཤར་བ་ན། སྐུ་དྲང་སྲོང་ཙོག་པུའི་བཞུགས་སྟངས་བྱས་ཏེ་དགོངས་
པ་ཆོས་ཀྱི་དབྱིངས་སུ་བསྡུས། དེ་ཚེ་འཇའ་དང་འོད་སྣ་ཚོགས་འཁྲིགས་ཤིང་སྒྲ་གྲགས་པ་
སོགས་རྒྱུད་ལས་སྐུ་བཞི་མངོན་དུ་མཛད་པའི་རྟགས་མཚན་རྣམས་བྱུང་བ་དང་
། ཞག་
གསུམ་སོང་ཚེ་གདུང་ཁང་མཁའ་ལ་གྲུ་གང་ཙམ་དུ་འཕགས་པ་དང་། གདུང་ཞུགས་ལ་
ཕུལ་ཚེ་དུད་པ་དཀར་པོ་དུང་དང་བུམ་པ་སོགས་ཀྱི་དབྱིབས་དང་། མེ་ལྕེ་དེ་ཡང་མེ་
-105 -

རྣམ་ཐར་པདྨའི་ཕྲེང་བ།
དང་མི་འདྲ་བར་ཁ་དོག་ལྔ་ལྡན་གྱི་འོད་ཟེར་མཆེད་ཅིང་། ཡུམ་ཆེན་སྡེ་ལྔ་རྒོད་ཐང་དཀར་
ལྔའི་གཟུགས་སུ་སྤྲུལ་ནས་ལན་གྲངས་དུ་མར་བསྐོར་བར་བྱེད་པ་སོགས་ལྟས་བཟང་མང་
དུ་བྱུང་བའོ།། ཁོང་གི་སྔ་ཕྱི་མེད་པར་དགོན་པ་དང་རི་ཁྲོད་མང་དུ་ཕྱག་བཏབས་གནང་སྟེ།
ཝ་གོ་སིདྡྷི་དགོན། ཕུ་དམ་དགོན། འབྲུ་སྨད་དགོན། ཏཱ་རེའི་གནས། གླུ་ལུང་དབེན་རི།
སྤ་གྱོའི་གནས། སྤོས་གླང་རི་ཁྲོད་སོགས་ལ་ཐུགས་རྗེས་བཟུང་བ་དང་། ཁོང་གི་བརྩམ་
ཆོས་ལ། རྫོགས་ཆེན་མན་ངག་ཉི་མ་སྤྲིན་བྲལ། རིག་པའི་རྩལ་དབང་། ཕྱག་རྫོགས་དབུ་
མའི་བསྟོད་ཚིག་སོགས་དང་། སྒྲུབ་ཐབས། ཚོགས་མཆོད། རྣམ་ཐར། ལུང་བསྟན་ཆེ་ཆུང་
བཞི། གནས་བསྟོད་དང་གནས་ཡིག་སོགས་ཁྱོན་པོ་ཏི་བདུན་ལྷག་ཡོད་པའོ།།
ཁོང་གི་ཞལ་སློབ་གཙོ་བོ་དག་ནི། སློབ་བུ་མཚོ་རྒྱལ། བླ་མ་ལུང་རྟོགས་་་་
བསྟན་འཛིན། རིག་འཛིན་དོན་གྲུབ། བླ་མ་བཤད་སྒྲུབ། ཆོས་དཔལ། མཁའ་འགྲོ་མ་
བདེ་བའི་ཡེ་ཤེས། མདོ་སྤྲུལ་པདྨ་གར་གྱི་དབང་ཕྱུགདབོན་པོ་ཡེ་ཤེས་འོད་ཟེར། དམ་པ་
རིན་ཆེན་མཚམས་པ། སྙི་སྟོད་མཁས་དབང་ཆོས་གྲགས། གཏེར་སྟོན་དབང་ཆེན་སྔགས་
བདག་གླིང་བ། མཁན་ཆེན་བློ་བཟང་། རིག་པའི་ཡེ་ཤེས་དོན་གྲུབ། སྒོ་འཛི་བླ་མ་རིག་
གྲོལ། ཕུ་དམ་བླ་མ་དཀོན་མཆོག སྤྲུལ་ཐུབ་བསྟན་འོད་ཟེར། བསོ་མང་རྒྱ་སྤྲུལ་རིན་
པོ་ཆེ། གཡུ་དཔོན་ལྷ་སྲས་ནམ་མཁའ་དཔལ་ཆེན། གཡུ་ཁོག་བླ་མ་གསལ་སྟོབས།
གཅོད་པ་ཀླུ་སྐྱབས་སོགས་གདུལ་བྱ་གྲངས་ལས་འདས་པ་ཐར་དང་ཐམས་ཅད་མཁྱེན་
པའི་ལམ་ལ་བཀོད་པའོ།།
སྨྲས་པ།
འདིར་སྨྲས་རྣམ་དཀར་ལས་ཀྱི་ཆ་ཅི་མཆིས།།
སྐྱེ་ནས་སྐྱེ་བར་ནད་མེད་བདེ་བར་འཚོ།།
འཆི་ཁར་འཇིགས་རུང་བར་དོར་སྒྲ་མེད་པ།།
-106 -

རིག་འཛིན་གཞན་ཕན་དཔལ་བཟང་པོ།
བཟོད་དཀའ་སྲིད་པའི་མཚོ་ལས་བསྒྲལ་དུ་གསོལ།།
རྒྱལ་བའི་སྲས་ཀྱི་སྤྱོད་ལ་དབང་མཛད་དེ།།
བསྟན་དང་འགྲོ་བའི་ཉེར་འཚོ་བདག་གྱུར་ལ།།
དཔལ་ལྡན་བླ་མའི་ཐུགས་བསྐྱེད་ཇི་བཞིན་དུ།།
བྱ་བ་བྱེད་ཅིང་སྲས་ཀྱི་མཐུ་ཐོབ་ཤོག། །།
ཅེས་པ་ནི།
དཔལ་ལྡན་བླ་མ་གར་དབང་རྒྱལ་མཆོག་གླིང་ངམ་རྟ་ཁྱུང་རོལ་བའི་རྡོ་རྗེ་མཆོག་གི་སྐྱེ་སྤྲུལ་གོང་མ།
ཧོར་བླ་གཞན་ཕན་དཔལ་བཟང་བོའི་རང་རྣམ་བཞིན་དུ་བསྡུས་ཏེ་བསྟན་པས་བསྟན་པ་དང་འགྲོ་
བའི་གསོས་སུ་གྱུར་ཅེས་གསེར་ལྗོངས་བླ་མ་རུང་ཆོས་ཀྱི་ཞིང་ས་ཆེན་པོ་ནས་བློ་གྲོས་རྒྱ་
མཚོ་འམ་ཐུབ་བསྟན་དགོངས་པ་རབ་གསལ་ནས་སྦྱར་བའོ།། དགེ་བར་གྱུར་ཅིག། །།
-107

རྣམ་ཐར་པདྨའི་ཕྲེང་བ།
-108 -

གར་དབང་རྒྱལ་མཆོག་གླིང་བ།
བ་མ་ས་ལ་ས་མ་ས་ལ་ས་མ་ས་ལ་ས་མ་ས་ལ་ས་མ་ས་ལ་བབས་པ་ལས་
༄༅།།ངེས་དོན་གྲུབ་པའི་ཁྱུ་མཆོག་ལྷ་འདུས་དབང་ཆེན་གར་
དབང་རྒྱལ་མཆོག་གླིང་བའི་རྣམ་ཐར་དད་གསུམ་
ཀུནྡ་འཛུམ་པའི་ཟླ་ཟེར་ཞེས་བྱ་བ་
བཞུགས་སོ།།
ན་མོ་གུ་རུ་ཀའྀཀ་ར་ཡེ། བླ་མ་པདྨ་འབྱུང་གནས་ལ་ཕྱག་འཚལ་ལོ།
ཀུན་ཁྱབ་ཡེ་སྟོང་ཆོས་དབྱིངས་གསུམ་ལྡན་དང་པོའི་རྒྱལ་བ་ཀུན་གྱི་ཡུམ།།
ལྷུན་གྲུབ་ཡེ་ཤེས་ཆོས་ཅན་ལྔ་ལྡན་གཉིས་པའི་སྒྱུ་འཕྲུལ་དཀྱིལ་འཁོར་རྫོགས།།
རྨད་བྱུང་རོལ་གར་ཅིར་སྣང་གསུམ་ལྡན་མི་ཕྱེད་སྐུ་གསུམ་གདོད་མའི་གཤིས།།
ཆོས་ལོངས་སྤྲུལ་པའི་ཁྱབ་བདག་མགོན་པོ་བདེ་གཤེགས་ལྷ་ཡི་འོད་གསལ་ཤོག།
བྱིན་རླབས་ཆར་རྒྱུན་དཔལ་ལྡན་ཆུ་འཛིན་ལང་ལོང་གཡོ།།
དངོས་གྲུབ་ཆུ་སྐྱེས་ཡི་དམ་ཉི་མ་ཆེན་པོའི་དཔལ།།
མཛད་ཕྲིན་ངད་བཟང་མཁའ་འགྲོ་གླུ་གར་མཆོད་པའི་སྤྲིན།།
ཉམ་ཆུང་བུང་བར་རྩ་གསུམ་ཐུགས་རྗེ་བྱིན་མཐུ་སྩོལ།། །
ཀུན་རྫོབ་ཚོགས་གཉིས་ཆུ་གཏེར་ལས་བསྲུབས་སྲིད་ན་དཀོན་པའི་ཚངས་པའི་རྟ།
ཟོ་ཆུན་འཕྱན་ལྟར་སྲིད་པའི་གྲོང་ན་ཐབས་མཁས་ཐིག་ལེ་གཅིག་ཏུ་ཟླུམ།། །
བཤད་དང་སྒྲུབ་པའི་ཕན་བདེའི་གདུགས་དཀར་ཆེས་ཆེར་འདེགས་པའི་ཆོ་ག་མཁན།།
སྨིན་གྲོལ་བདུད་རྩིའི་ཆར་རྒྱུན་འབེབས་མཁས་དཔལ་ལྡན་བླ་མའི་ཚོགས་ལ་འདུད།།
-109 -

རྣམ་ཐར་པདྨའི་ཕྲེང་བ།
པདྨ་འབྱུང་གནས་དག་པ་ཆོས་ཉིད་སྒྱུ་འཕྲུལ་གཟུགས་སྐུའི་བཀོད་པ་ཚང་།།
མཚན་དཔེ་ལང་ཚོ་རྒྱལ་མཆོག་དབྱིངས་ཀྱི་གྲགས་པ་སྙན་པའི་ལྔ་བའི་དུང་།།
རྣ་བའི་དཔྱིད་ཀྱི་གླིང་བུ་འདི་ནི་བང་ལྡན་འཚེར་སྐད་སླར་ཡང་སྙན།།
ང་ཡི་བླ་མ་རྒྱལ་མཆོག་གླིང་བ་སྙིང་གི་དཀྱིལ་ན་ཀུན་ཏུ་མཛེས།།
གང་གི་མཛད་ཕྲིན་རྨ་བྱ་གཞོན་ནུའི་གླུ། །
བརྗོད་ལ་རྒྱལ་བའི་ལྗགས་ཀྱང་སྐྱོང་དཀའ་ན།།
བདག་བློ་སྐྲ་རྩེའི་ཟིལ་བ་སྨོས་ཅི་འཚལ།།
འོན་ཏང་དད་དམ་གཙང་མའི་ཟླ་ཤེལ་ངོགས།།
ཐུན་མོང་མཛད་པ་བཟང་བོའི་རི་བོང་བརྙན།།
སྒྲོ་སྐུར་སྤྲིན་གྱིས་མ་ལྷད་འཛམ་བུའི་གསེར།།
དཔལ་ལྡན་བླ་མ་དགྱེས་པའི་མཆོད་སྤྲིན་དང་།།
རང་ཉིད་ཡེ་ཤེས་མཆོག་གི་སྐུ་བརྙེས་དང་།།
གདུལ་བྱར་ཐར་བའི་ས་བོན་ལེགས་བསྐྲུན་དུ།།
ཕུལ་ན་དེ་དེ་བཞིན་དུ་མཐུན་གྱུར་མཛོད།།
ཅེས་ཤིས་ཚིག་མེ་ཏོག་གི་ཕྲེང་བ་རྩ་གསུམ་དག་པའི་དབྱིངས་ལ་མངོན་ལྐོག་མེད་པའི་
དད་དམ་གཙང་མའི་མཆོད་པའི་སྤྲིན་ཚོགས་ཆར་དུ་བསྙིལ་ཏེ་རིགས་བརྒྱའི་ཁྱབ་བདག་
གདོད་མའི་མགོན་པོ་ཆོས་སྐུ་ཀུན་བཟང་ཡབ་ཡུམ་དང་གཉིས་སུ་མེད་པའི་ལྷུན་གྱིས་
གྲུབ་པའི་ལོངས་སྐུ་ངེས་པ་ལྔའི་འོད་གསལ་ཡེ་ཤེས་ཆེན་པོ། ཐུགས་རྗེ་རོལ་བ་ཅིར་སྣང་
འཆར་བའི་ཀུན་ལ་ཁྱབ་པའི་བདེ་གཤེགས་དག་པ་གཉིས་ལྡན་གྱི་སྤྲུལ་བའི་སྐུའི་སྒྱུ་
འཕྲུལ་གྱི་བཀོད་པ་ནི་བསམ་མི་ཁྱབ་ལ། ཆོས་ཅན་སྲིད་ཞིའི་ཞིང་དུ་གདུལ་བྱ་སྐྱེ་དགུ་
ཡོངས་དག་རྫོགས་སྨིན་པའི་ལམ་ལ་བཀྲི་ཕྱིར་དུ་ཐབས་མཁས་ཐུགས་རྗེ་ཆེན་པོའི་མཛད་
-110

གར་དབང་རྒྱལ་མཆོག་གླིང་བ།
ཕྲིན་རྟག་ཁྱབ་ཀྱི་བཀོད་པ་ནི་གང་ལ་གང་འདུལ་གྱི་རོལ་བ་མུ་མེད་ལ། འདིར་པདྨའི་རྩ་
ལག་གང་གི་ཕྲིན་ལས་ཀྱི་ཆ་ཤས་ཤིག་གངས་ཅན་སྐྱེ་དགུའི་དཔལ་དུ་ཚུལ་ཇི་ལྟར་ཤར་བ་
བཞིན་བརྗོད་ན། ཁྱབ་བདག་གདོད་མའི་མགོན་པོ་ཨོ་རྒྱན་སངས་རྒྱས་གཉིས་པ་དང་།
གཉིས་སུ་མ་མཆིས་པའི་རྗེ་བཙུན་བླ་མ་གང་གི་མཚན་སྙན་བ་དན་དཀར་པོ་དགོས་པ་དོན་
གྱི་སླད་དུ་སྨོས་ན། ལྷ་འདུས་དབང་ཆེན་རྩལ་གར་དབང་རྒྱལ་མཆོག་གླིང་བ་འམ།མཚན་
གཞན་ལྷ་སྨྱོན་རོལ་བའི་རྡོ་རྗེ། རིག་འཛིན་རོལ་བའི་རྡོ་རྗེ། སྟོབས་ལྡན་རྟ་ཁྱུང་རོལ་
བའི་རྡོ་རྗེ། དཔལ་གྱི་སེང་གེ འགྲོ་འདུལ་བདེ་མཆོག་གླིང་། ཁམས་གསུམ་འགྲོ་འདུལ་
གླིང་སོགས་མཚན་གྱི་ཅོད་པན་སྲིད་ན་མཐོ་ཞིང་སྙན་པའི་གྲགས་པ་ཐ་གྲུ་ཀུན་ལ་ཁྱབ་པའི།
རྗེ་བཙུན་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པའི་དཔལ་ལྡན་བླ་མ་དམ་པ་གང་
་གི་སྐུ་གསུང་ཐུགས་ཀྱི་མི་བཟད་པ་རྒྱན་གྱི་འཁོར་ལོ་ལ། ཟབ་ཅིང་བརླིང་བའི་ཕྱི་ནང་
གསང་གསུམ་གྱི་བཀོད་པ་མཐའ་མེད་བཞིན་འབྱམས་ཀླས་པ་དེ་འཕགས་པ་མཆོག་རྣམས་
ཀྱིས་ཀྱང་ཇི་བཞིན་གཟུང་དཀའ་ན་ཚུར་མཐོང་གི་བློ་ཅན་ཞིག་ལ་ལྟ་ཅི། འོན་ཏེ་ཐུན་མོང་
ཕྱིའི་རྣམ་ཐར་གྱི་ཆ་ཤས་ཤིག་སྒྲོ་སྐུར་གྱི་དྲི་མས་མ་ལྷད་དེ་ཇི་བཞིན་བརྗོད་ན། དེ་ལ་
བརྟེན་ནས་ཐར་བ་ཕུན་སུམ་ཚོགས་པའི་མྱུ་གུ་ཞིག་འབུས་པ་གོར་མ་ཆགས་སེམས་ཏེ་སྤྲོ་
བར་བྱའོ།།
-111

རྣམ་ཐར་པདྨའི་ཕྲེང་བ།
དང་བོ་སྐུ་བལྟམས་པའི་གནས་ཕུན་གསུམ་ཚོགས་པ་ནི། །
མདོ་ཁམས་ཆུ་བཞི་སྒང་དྲུག་གི་ཡ་གྱལ་མི་ཉག་རབ་སྒང་གི་ཉེ་འགྲམ། ཤར་
རྒྱལ་མོ་དངུལ་ཆུའི་གཡུ་འབྲུག་དགུང་ན་འཁྱིལ་བའི་མདུན་ཞོལ། གསེར་ཆུ་ད་ལ་རིང་
མོའི་གཡོན་ཕྱོགས་སུ། རིན་ཆེན་གསེར་གྱི་གཞོང་བ་ལ་གཡུའི་ཚོམ་བུ་བཀོད་འདྲའི་
དགེ་མཚན་གྱི་མཚན་མའི་དཀྱིལ་འཁོར་མ་ཚང་བ་མེད་པའི་གཙང་ཐང་མནྡ་ར་བ་ཞེས་བྱ་
བ་ཡིན་ལ། དེ་ཡང་ཧོར་བླ་གཞན་ཕན་བཟང་བོའི་གནས་བསྟོད་རྡོ་རྗེའི་རྒྱུད་མང་ལས།
གསེར་རིའི་ངོགས་སུ་ཉི་གཞོན་འཁྱུད་པ་བཞིན༔
པདྨ་གསེར་བོས་རི་ཐང་བརྒྱན་པའི་གནས་
ཚེ་བསོད་རྒྱས་ཤིང་རིགས་རྒྱུད་འཕེལ་བའི་ལྗོངས
རིན་ཆེན་འབྱུང་གནས་ནོར་ལྷས་བསྲུང་བའི་ཡུལ
བྱུ་རུའི་ལྗོན་ཤིང་ལོ་འདབ་རྒྱས་པ་བཞིན༔
བྲག་གི་བ་གམ་ཚོམ་བུ་བརྡལ་བའི་ཚུལ
སྣང་སྲིད་ལྷ་མི་དབང་དུ་འདུ་བའི་ཚལ༔
སྣང་བ་མཐའ་ཡས་ཐུགས་བསྐྱེད་གྲུབ་པའི་ལྗོངས
གཡུ་ཡི་པ་ཏྲ་ཕྱོགས་སུ་བཀྲམས་པ་བཞིན༔
སྔོ་ལྗང་ཆུ་བོས་གླུ་གར་རྩེན་པའི་གནས
མངོན་སྤྱོད་ལས་ཀྱི་ལོག་འདྲེན་གཞོམས་མོ་ཞེས
དོན་གྲུབ་དཔའ་བོས་དབུགས་དབྱུང་མཛད་པའི་ལྗོངས
གླིང་བཞིའི་དབུས་སུ་ལྷུན་པོ་མཐོ་བ་བཞིན༔
ཕྱོགས་ཀྱི་རི་བོ་གཞན་ལས་མངོན་པར་འཕགས
-1:2 -

གར་དབང་རྒྱལ་མཆོག་གླིང་བ།
ལྷུན་པོའི་མཐའ་རུ་རི་ཕྲན་འདུད་པ་བཞིན༔
མཐའ་སྐོར་རི་གཞན་གུས་པས་འདུད་པའི་ཚུལ
ཤར་རིའི་ཕྲག་ནས་ཉི་ཟླའི་སྒྲོལ་མ་ཡི༔
རབ་འབྱམས་རྒྱལ་བའི་སྤྱན་གཟིགས་མཛད་པ་དང
དེར་བརྟེན་གྲུབ་པའི་དབང་བོས་འགྲོ་བློའི་མུན
ཅིག་ཆར་འཇོམས་པའི་རྟེན་འབྲེལ་འགྲིགས་པའི་གནས
ཞེས་སོགས་གསུངས་པའི་ཚུལ་ཇི་བཞིན་ཡིན་ཏེ་ཕྱིའི་བཀོད་པ་སྤྱི་ནས་འཕགས་་
པ་རིགས་གསུམ་མགོན་པོའི་གནས་སུ་བསྔགས་ལ། དེ་དག་གི་བརྡ་རྟགས་སུ་དབྱར་
གྱི་དུས་ན་ངག་གི་དབང་ཕྱུག་གི་གནས་ཡིན་པའི་མཚོན་སྟོན་ལ་ཡུ་བ་རིང་ལ་ལོ་འདབ་སྲབ་
ཅིང་བཀྲ་ཤིས་པའི་འདབ་མ་བརྒྱད་ཀྱི་རྒྱན་པའི་ལི་ཁྲིའི་མདངས་ཅན་མེ་ཏོག་གསེར་ཆེན་
གྱི་གཟི་བྱིན་ངོམས་པའི་དཔལ་གྱིས་ཀུན་གསལ་སྒེག་མོའི་ཁེངས་པ་འཕྲོག་སྟེ་དེའི་ཁ་དོག་
ཀྱང་བསྒྱུར་བ་དང་། གསང་བདག་ལག་ན་རྡོ་རྗེའི་གནས་ཀྱི་མཚོན་སྟོན་ལ་བ་བྱུང་སྤང་
རྒྱན་སྔོན་པོའི་འཁོར་ཡུག་ཡོངས་ལ་ཁྱབ་པ་དེ་གནམ་སྔོན་ས་ལ་བསྐྱིལ་བ་དང་འདྲ་བའོ
འཕགས་པ་མིག་མི་འཛུམ་པའི་གནས་ཀྱི་མཚོན་སྟོན་དུ་མེ་ཏོག་དཀར་ཆེན་དང་སྤང་རྒྱན་
དཀར་ཆུང་དག་གིས་འགྲོ་བའི་མིག་སྦྱིད་པ་ཁ་བ་དཀར་བོས་འཛིན་མ་ཡོངས་སུ་ཁེབས་པ་
ལྟ་བུའི་མདངས་སྣ་ཚོགས་བཀྲ་བའོ།། ཕྱིའི་དགྲ་བགེགས་ནང་དུ་མི་གཏོང་བའི་མེལ་ཚེ་མཛད་
ཅིང་ནང་གི་དངོས་གྲུབ་ཕྱིར་མི་འཕོ་བའི་ཕྲིན་ལས་ཀྱི་བྱ་ར་མཛད་པའི་དཀར་ཕྱོགས་ཀྱི་སྲུང་མ་་་་
བཀྲ་དབུས་ནོར་བུ་བཟང་བོ་དང་། གཙང་གི་ཏེའུ་དཀར་ཕྱུག་མོ། དཀར་འཛོང་དཔའ་བོ་
གཉན་པོ་དང་ནོར་བུའི་མཚན་འཆང་དཀར་ཕྱོགས་སྐྱོངས་བའི་བློན་ཆེན་རྣམ་པ་བཞི་སྟེ
ཤར་ཕྱོགས་སུ་ནགས་ནོར་བུ་དང༌། ལྷོ་ཕྱོགས་སུ་མཆོད་རྟེན་ནོར་བུ་དང་། །
ནུབ་ཕྱོགས་སུ་རྟ་རིའི་མཆོད་རྟེན་ནོར་བུ་དང་། བྱང་དུ་ཤ་ཁོག་མཆོད་རྟེན་ནོར་བུ་དང་བཞིའོ།།
-113 -

རྣམ་ཐར་པདྨའི་ཕྲེང་བ།
གཞན་ཡང་། ཡུལ་དེ་རུ་སྨན་བླ་མཆེད་བརྒྱད་ཀྱི་གནས་དང་བསྒྲུབ་ཆུ་དང་། གུ་རུ་རྡོ་རྗེ་
གྲོ་ལོད་ཀྱི་བདུད་རྩི་སྨན་གྱི་ཕུག་པ་སོགས་ཁྱད་དུ་འཕགས་པའི་གནས་དེ་རྣམས་སུ་དུས་
ཚེས་བཟང་བོ་ལ་རྔ་དང་གླིང་བུ་སོགས་སྙན་པའི་སྒྲ་རྒྱུན་མི་ཆད་ཅིང་སྲིད་པའི་མར་མེ་
འདའ་མེད་མཚན་མོ་དངོས་སུ་ལས་ལྡན་རྣམས་ཀྱིས་མཐོང་ཐོས་སུ་གྱུར་པ་དང་། ཁམས་
ཀྱི་ཝ་སེང་བྲག་ནི། བཱ་རོ་ཙ་ན་དང་གཡུ་སྒྲ་སྙིང་བོ་གཉིས་རྒྱལ་མོ་ཚ་བ་རོང་ནས་དབུས་
སུ་ཕེབས་སྐབས་སུ་སྤང་མི་ཕམ་མགོན་པོ་ལ་མཇལ་འཕྲད་གནང་སྟེ་ལུས་རྡུལ་ཕྲན་དུ་
དེངས་ནས་འཇའ་ལུས་འཕོ་བ་ཆེན་པོའི་སྐུར་བཞེངས་ཏེ་གདོད་མའི་བཙན་ས་ཟིན་པའི་
གནས་ནི་གཙང་ཐང་དེའུ་འབུར་ཡིན་ལ། གནས་དེར་བཱ་རོའི་ཐབ་རྡོ་དང་ཁྲེས་པོ། ཕྱག་
འཁར་གྱི་ཤུལ་དང་ཞབས་རྗེས་སོགས་མང་དུ་ཡོད་པར་སྣང་། དེའུ་འབུར་ཆེ་ཆུང་གཉིས་
G，
སུ་ཡོད་པ་ལས་ཆུང་བ་ཝའི་གཟུགས་དང་ཆེ་བ་སེང་གེའི་གཟུགས་སུ་གནས་པས་ཝ་་་་
སེང་བྲག་ཅེས་ར་ཧོར་འཇམ་དབྱངས་གྲུབ་པའི་དབང་བོས་ངོས་འཛིན་མཛད་པར་་་་
འདུག་གོ། བྱང་ཤར་གྱི་མཚམས་སུ་དཔལ་ཆེ་མཆོག་ལྷ་དགུའི་གནས་རི་གཙང་ཡུལ་
བཀྲ་དབུས་རི་བཟང་དང་། ལྷོ་ཤར་ན་བཀྲ་དབུས་ཆེ་མཆོག་གི་གནས་ལག་རྒྱལ་བོ་གདན་
ལ་བཞུགས་འདྲའི་འཇམ་དཔལ་ཡབ་ཡུམ་གྱི་ཕྱག་མཚན་མངོན་པར་གསལ་བའི་འཇམ་
དཔལ་སྐུའི་གནས་སོགས་བླ་ན་མེད་པའི་གནས་དང་། རི་བྲག་དང་སྤང་ཐང་། མཚོ་དང་
རྫིང་བུ། ཆུ་དང་ཆུ་ཕྲན་བསམ་གྱིས་མི་ཁྱབ་པ་དུ་མ་ཡོད། དེ་ལྟར་ལུགས་གཉིས་ཀྱི་ལོ་
འབྲས་རབ་ཏུ་དུད་པའི་ཕུན་སུམ་ཚོགས་པའི་ལྗོན་པ་བཟང་བོའི་དགའ་ཚལ་ཡངས་པོ་དེ་ན།
མགོན་པོ་འོད་མཚན་སྟོང་འབར་དང་དམ་ཅན་མགར་བ་གཉིས་ཀྱིས་ཆོས་དང་སྲིད་ཀྱི་
ལེགས་ཚོགས་ཆར་དུ་འབེབས་པའི་བྱིན་གྱིས་བརླབས་པའི་གནས་མཆོག་གཙང་ཐང་ཞིང་
ཐར་རི་ཁྲོད་ནི་མཚན་དཔེའི་མེ་ཏོག་གསར་དུ་བཞད་པའི་གནས་ཕུན་སུམ་ཚོགས་པའི་
སྐབས་དེ་དང་པོའོ།།
-114 -

གར་དབང་རྒྱལ་མཆོག་གླིང་བ།
གཉིས་པ་ནི། འཁྲུལ་མེད་ལྷ་དང་བླ་མའི་ལུང་གིས་བསྔགས་པ་བཞིན་
དུ་མཚན་དཔེ་ཉི་མའི་དཀྱིལ་འཁོར་སྐྱེ་དགུའི་
མགོན་དུ་སྐུ་འཁྲུངས་པ་ནི།
རོང་བཞིའི་བདེ་ཆེན་གླིང་བའི་ཆོས་བདག་ལུང་ཟིན་སྒྲོན་མ་ལས།
ཁམས་གསུམ་ཟིལ་གནོན་པདྨ་ཐེག་མཆོག་གི
གསུང་གི་སྤྲུལ་བ་གཙང་གི་ཕྱོགས་སུ་འཁྲུངས
འགྲོ་ལ་སྨིན་གྲོལ་བདུད་རྩི་ཆར་བཞིན་འབེབས༔
རྟ་གདོང་ཅན་གྱིས་སྦས་པའི་རྫས་སྦྱོར་བྱེད༔
མཐུ་དང་མན་ངག་སྟོབས་ཀྱིས་འགྲོ་བ་འདུལ
དེ་དུས་རྒྱལ་བ་མཆོག་དབྱངས་སྤྲུལ་བའི་སྐུ
ཞེས་སོགས་གསུངས་པའི་ཤོ་ལོ་ཀ་གཅིག་དང་རྐང་བ་གཉིས་སུ་སྐུ་སྐྱེ་སྔོན་མ་དང་། །
འཁྲུངས་ཡུལ་དང་། མཚན་དང་། མཛད་པ་ཕྲིན་ལས་དང་རྟགས་རྣམས་གསལ་བར་
བསྟན་འདུག་སྟེ། ཨོ་རྒྱན་སངས་རྒྱས་གཉིས་པའི་སྐུའི་སྤྲུལ་བ་དང་། མཁའ་འགྲོ་མ་
ཡེ་ཤེས་མཚོ་རྒྱལ་གྱི་ཡོན་ཏན་གྱི་སྤྲུལ་བ་དང་། ཁམས་གསུམ་ཟིལ་གནོན་པདྨ་ཐེག་
མཆོག་གི་གསུང་གི་སྤྲུལ་བ་དང་། ཧོར་བླ་གཞན་ཕན་དཔལ་བཟང་གི་འཕྲིན་ལས་ཀྱི་
སྤྲུལ་བ་དང་། ངན་ལམ་རྒྱལ་བ་མཆོག་དབྱངས་ཀྱི་ཐུགས་ཀྱི་སྤྲུལ་བ་ཡིན་པ་འཁྲུལ་
བ་མེད་དེ་ཁོང་ཆུང་ངུ་ནས་ངན་ལམ་རྒྱལ་བ་མཆོག་དབྱངས་ཡིན་པ་གསལ་བར་སྔོན་
-115

རྣམ་ཐར་པདྨའི་ཕྲེང་བ།
ནས་རྗེས་སུ་དྲན་ཏེ་དབུ་ན་རྟ་མགོ་ཡོད་པ་དེ་མ་སྦས་ན་གཞན་གྱིས་མཐོང་སྣང་གིས་རྒྱུན་དུ་
དབུ་ཞྭ་མནབས་པ་ཡིན་ཞེས་གསུངས། རང་ག་བ་ཚུར་མཐོང་གི་བློ་ཅན་ཞིག་གིས་བལྟས་
ན་ཡང་དབུ་དང་ཕྱག་པར་རྟ་གདོང་གི་རྟགས་མཚན་གསལ་བར་སྣང་བ་མངོན་སུམ་ཡིན་ནོ།།
རྗེ་འབངས་ཉེར་ལྔའི་ལས་བྱང་དངོས་གྲུབ་སྤྲིན་ཕྲེང་བྱིན་རླབས་ཆར་འབེབས་ལས།
དབང་ཆེན་གསུང་གི་བཀའ་བབས་གྲུབ་པའི་དབང་
རྒྱལ་བ་མཆོག་དབྱངས་སྤྱི་བོར་རྟ་སྐད་འཚེར
ཞེས་པ་དང་།
བྱང་བདག་དབང་བོའི་སྡེའི་གསོལ་འདེབས་ཚིགས་སུ་བཅད་པ་བྱིན་རླབས་དབང་གི་ཆུ་
རྒྱུན་ལས།
དབུ་རུ་ངན་ལམ་རིགས་འཁྲུངས་བྷཀྵ
དབེན་རྩར་པདྨ་དབང་ཆེན་གྲུབ་བརྙེས༔
རྟ་སྐད་གཙུག་བཏོན་རྒྱལ་མཆོག་དབྱངས་དེར༔
གསོལ་བ་འདེབས་སོ་བྱིན་གྱིས་རློབས་ཤིག
ཅེས་གསུངས་པ་ལྟར་དུ་ངན་ལམ་རྒྱལ་བ་མཆོག་དབྱངས་ནི་དབུ་རུ་འཕན་ཡུལ་དུ་སྐུ་
འཁྲུངས་ཤིང་རུས་ངན་ལམ། མཁན་པོ་བོ་དྷི་ས་ཏཱ་ལས་རབ་ཏུ་བྱུང་སྟེ་བོད་འདིར་རབ་
བྱུང་གི་ཐོག་མར་སད་མི་མི་བདུན་གྱི་གྲས་ཡིན་ལ། སྐུ་ཤིན་ཏུ་བཙུན་པར་གྲགས་ཏེ་སྦ་
བཞེད་ཀྱི་ལོ་རྒྱུས་ལས་རབ་ཀྱི་མི་དགུ་འདྲེན་པ་ན། བཙུན་པའི་རབ་ནི་ངན་ལམ་དང་ལྷ་
ཆུང་གཉིས་ཞེས་གྲགས་སོ།། མེ་ཏོག་གི་གསུང་རྟ་མགྲིན་ལ་ཕོག་དབེན་རྩར་སྒྲུབ་པ་མཛད་
པས་ཡུལ་གསུམ་གྱད་དུ་གྱུར་ཏེ་དབུ་གཙུག་ནས་རྟ་མགོ་ཐོན་ཞིང་རྟ་སྐད་འཚེར་བ་བྱུང་བ་
དང༌། ཚེའི་རིག་འཛིན་བརྙེས་པས་མངའ་བདག་དཔལ་འཁོར་བཙན་གྱི་དུས་རྨ་བན་བྱང་
ཆུབ་བློ་གྲོས་སྟོད་དུ་འབྲོ་རྣམས་ཀྱིས་མི་ཤ་ལ་བཀུམ་པ་རྒྱལ་བོར་སྐྱེས་ཏེ་མངའ་བདག་ལ་
-116 -

གར་དབང་རྒྱལ་མཆོག་གླིང་བ།
གནོད་པ་ལ། རྒྱལ་བ་མཆོག་དབྱངས་ཀྱིས་རྒྱལ་པོར་རྩེ་མདོས་མཛད་ནས་བཙན་པོར་
བསྙུན་ལས་གྲོལ་བར་མཛད། མདོས་དེའི་གླེང་མཁར་ཆུ་གཏེར་དུ་སྦས་པ་དུས་ཕྱིས་ཁམས་
པ་དར་བེར་ཅན་གྱིས་གཏེར་ནས་བཏོན་པར་གྲགས་སོ།། ཁོང་ནི་གངས་ཅན་འདིར་སྔ་ཕྱི་
ཀུན་ཏུ་གུ་རུ་ཚེ་བརྟན་རྒྱལ་མཚན་དང༌། རྒྱ་སྟོན་པདྨ་དབང་ཕྱུག་དང་གྲུབ་ཆེན་ཀརྨ་པཀྴི་
སོགས་སྐྱེས་ཆེན་དུ་མའི་སྐྱེ་བ་བཞེས་འདུག ཆོས་རྒྱལ་ཚངས་པ་ལྷའི་མེ་ཏོག་དང་སློབ་དཔོན་
ཆེན་པོ་མཚོ་སྐྱེས་རྡོ་རྗེ་གཉིས་ཀྱི་འབངས་ཉེར་ལྔ་དང་། ཆོས་བརྒྱུད་འཛིན་པའི་སློབ་མ་བརྒྱད་
དང་སད་མི་མི་བདུན་གྱི་གྲས་དང་། རབ་ཀྱི་མི་དགུ་ལས་བཙུན་པའི་རབ་ངན་ལམ་རྒྱལ་
བ་མཆོག་དབྱངས་ཞེས་མཛད་ཕྲིན་སྙན་པའི་གླིང་བུ་གངས་ཅན་ཡོངས་ཀྱི་སྙན་ལམ་དུ་
མ་སོན་པ་མེད་པ་ནི་ཁོང་གི་སྐུ་སྐྱེ་སྔོན་མ་ཡིན་པ་རྐང་བ་ཕྱི་མས་བསྟན་ཏོ། གཙང་ཞེས་
པས་གཙང་ཐང་ཞིང་ཐར་རི་ཁྲོད་ནི་འཁྲུངས་པའི་གནས་ལུང་དུ་བསྔགས་པ་དང་། རྟ་
གདོང་ཅན་ཞེས་པས་རྟགས་ལུང་གིས་བསྟན་པ་དང་། རྟ་དང་། སྟོབས་དང་། ཁམས་
གསུམ་དང་། རྒྱལ་མཆོག་རྣམས་རིམ་བཞིན་མཚན་བསྟན་པར་སྣང་སྟེ། རྟ་ཁྱུང་། སྟོབས་
ལྡན་རོལ་བའི་རྡོ་རྗེ། ཁམས་གསུམ་འགྲོ་འདུལ་གླིང་། གར་དབང་རྒྱལ་མཆོག་གླིང་ཞེས་
མཚན་གྱི་རྣམ་གྲངས་རྣམས་ལུང་གིས་བསྟན་ཏོ།། ཚིག་རྐང་བཞི་བ་དང་ལྔ་བས་མཛད་པ་
ཕྲིན་ལས་བསྟན་ཏེ་རྒྱས་པར་འོག་ཏུ་འཆད་ལ། གདུལ་བྱ་སྐལ་ལྡན་རྣམས་ལ་སྨིན་བྱེད་
ཀྱི་དབང་དང་གྲོལ་བྱེད་ཀྱི་གདམས་པ་གང་མོས་སུ་གནང་བ་དང་། ལྷག་ཏུ་དམ་ལོག་དང་
བསྟན་པ་ལ་གནོད་པའི་གདོན་དང་བགེགས་རྣམས་ལ་མནན་བསྲེགས་འཕངས་གསུམ་
སོགས་དྲག་པོའི་ལས་སྦྱོར་ལ་དབང་མཛད་པ་དག་བསྟན་པའོ།--། དེ་ལྟར་ཚིག་གི་ཆ་
མཐུན་ཙམ་གྱིས་ལྟོ་སྦྱར་ཏེ་རྡོ་ཆག་ལྷུ་བསྒྲིགས་པ་དང་། ཚིག་རེ་འགའ་རེར་ཚིག་དོན་
༥
བཙན་ཁྲིད་ཀྱི་སྣ་འཐེན་ནས་ཁ་ལ་གཏུག་པ་ལྟ་བུའི་དཔེ་མིན་པར་རྟགས་རྣམས་གསལ་་་་་
བར་བསྟན་པ་ལ་གཟུར་གནས་བློ་དང་ལྡན་ཕྱིན་ངེས་ཤེས་གཏིང་ཚུགས་པ་ཞིག་སྐྱེ་་
-117 -

རྣམ་ཐར་པདྨའི་ཕྲེང་བ།
ངེས་པ་ཅན་ནོ།། རྡོ་གྲུབ་རྒན་གྱི་ལུང་བསྟན་འཁྲུལ་སྣང་འབྱུང་འགྱུར་དོན་གསལ་་
མེ་ལོང་ལས།
མཆོག་དབྱངས་སྤྲུལ་བ་ཉག་གི་ཕྱོགས་ནས་འབྱུང་༔
ཆོས་འབྲེལ་ཐོབ་དང་དེ་ལ་དད་བྱས་ན༔
མགོན་པདྨ་མཇལ་དང་ཁྱད་པར་མེད༔
གང་ཟག་ལས་རབ་དེ་ལ་འཕྲད་པར་ངེས༔
ཞེས་དང་། །
གསེར་གྱི་ཡུལ་ནས་པུརྩེ་ས་ཁམས་པ༔
སྐྱེས་བུ་དེ་ཡིས་སྔར་མེད་རྟེན་བཞེངས་ནས༔
རྒྱ་འདྲེ་མ་རུང་ཚོགས་པའི་མགོ་བོ་མནན༔
ཡུལ་ཁམས་དེ་རུ་བདེ་སྐྱིད་རེ་ཞིག་འབྱུང༔
ཞེས་སོ། །
ཧོར་བླའི་བཀའ་འདུས་ཆོས་ཀྱི་རྒྱ་མཚོ་ལས།
ཨོ་རྒྱན་པདྨའི་བསྒྲུབ་པ་མཛད༔
རྟ་མཆོག་དབང་གིས་རྒྱལ་བོ་དང
དབྱེར་མེད་གསུང་གི་དབང་ཕྱུག་གྱུར༔
ཅེས་
ཟབ་པའི་གནད༔
དབང་ཆེན་འདོན་པའི་དུས་རྟགས་དང
ཆོས་ལ་དབང་བ་གང་སུ་དག
པདྨ་རྒྱལ་བོས་གསུང་དུ་གསོལ
- 18

གར་དབང་རྒྱལ་མཆོག་གླིང་བ།
ཞེས་ཞུས་གུ་རུས་བཀའ་བསྩལ་བ༔
ཀྱེ་ཧོ་སྐལ་ལྡན་རིགས་ཀྱི་བུ༔
དགུན་གྱི་ཀློང་ལ་དབྱར་རྔ་ལྡིར༔
གླང་སྦྲུལ་ཕག་བྱི་རྟ་ཡི་ལོ༔
མཁའ་ལྡིང་གར་མཁན་ལོ་བ་འབྱུང༔
མཆོག་དབྱངས་སྤྲུལ་བ་སོགས་ལ་སྤེལ
དེ་ནས་འགྲོ་ལ་ཕན་པ་འབྱུང༔
ཞེས་དགུང་སྙིང་དང་འཁྲུངས་དུས། སྐུ་སྐྱེ་སྔོན་མ་རྣམས་གསལ་བར་བསྟན་པ་དང་།
ཐོག་བབས་ཆོས་བདག་ལུང་བསྟན་མུན་སེལ་འོད་སྟོང་འབར་བ་ལས།
གསེར་ཕྱོགས་ལྷ་ལུང་སྤྲུལ་བའི་ཆ
གུ་རུའི་མཚན་འཆང་རྟོགས་པ་ལྡན༔
གཏེར་ཆོས་འདི་དང་དུས་ཐེབས་ན
ལོ་གསུམ་ཚེ་ཡི་བཤོལ་ཐེབ་ཅིང༔
གསེར་ཕྱོགས་འགྲོ་ལ་ངེས་ཤེས་བྱེད་
ཁྱེའུ་ཆུང་རྣམ་རོལ་བློ་ཡི་མིང
དགུ་བདུན་ལྔ་བརྒྱུད་གེགས་ཆེན་ལྡང༔
ཟབ་ཆོས་འདི་ཉིད་ཐེ་ཚོམ་གྱི༔
མ་ལྷད་ཚེ་འཕྲང་གེགས་ལས་གྲོལ༔
འགྲོ་ཀུན་ཐར་བའི་ལམ་ལ་འགོད༔
ཧོར་ཆུའི་ཕྱོགས་སུ་བསྟན་པ་དརཿ
ཞེས་སོ།།
-119 -

རྣམ་ཐར་པདྨའི་ཕྲེང་བ།
སྒོ་གཏེར་ཡེ་ཤེས་འབྱུང་གནས་པདྨ་རོལ་བ་རྩལ་གྱི་ལུང་བསྟན་གསལ་བའི་སྒྲོན་མེ་ལས།
ཨོ་རྒྱན་སྤྲུལ་བ་ལྷོ་རོང་ཁམས་སུ་འབྱུང༔
པདྨའི་མིང་ཅན་གཙང་གཅིས་གནས་སྒོ་འབྱེད༔
རྒྱ་དམ་རི་ལ་གནས་འདུས་གསར་དུ་འབྱུང༔
ཞེས་དང་། །
གཙང་ལུང་པདྨའི་སྤྲུལ་བའི་གཏེར་སྟོན་ཞིག
དཔལ་རིའི་རྩེ་ནས་ཐེག་ཆེན་ཆོས་སྒྲ་སྒྲོགས
གཡུ་མཚོའི་ཁྲོད་དུ་གསེར་གྱི་ཉ་མོ་འཕྱོ་
ཡིད་བཞིན་བྲག་ལ་བདུད་རྩིའི་ཆུ་བོ་རྡོལ
ཞེས་པའི་ཤོ་ལོ་ཀ་གཅིག་དང་རྐང་བ་གསུམ་གྱི་དོན་ནི།
ལྷོ་རོང་ཁམས་ནི་འཁྲུངས་གནས་བསྟན་པ་དང་།
པདྨའི་མིང་ཅན་གཙང་གཅེས་གནས་སྒོ་འབྱེད་ཅེས་པ་ནི།
ཁོང་གིས་གསར་བཞེངས་ཀྱི་རི་ཁྲོད་རྩྭ་རིའི་གནས་ལག་མཁའ་སྤྱོད་དགའ་བ་་་་་
ཚལ་ཨོ་རྒྱན་མཁའ་འགྲོའི་འདུ་གླིང་གི་མིང་བསྟན་པ་དང་།
རྒྱ་དམ་རི་ལ་ཞེས་པའི་གནས་དེ་རུ།
སྔགས་བན་པདྨ་བདེ་བའི་འབྱུང་གནས་ཀྱི་ལུང་བསྟན་ལས།
བྱང་ན་ཀརྨ་མཁའ་འགྲོའི་འདུ་གླིང་རྟགས
རྒྱ་གྲམ་ལྗང་བའི་རྩི་ཅན་ཆ་མི་མཚུངས
གསུམ་ཙམ་དང་ནི
ཞེས་པའི་གནས་དེ་རུ་ཡ་གཅིག་མེད་པའི་རྡོ་རྗེ་རྒྱ་གྲམ་ཞིག་ཡོད་པ་དེ་གསལ་བར་བསྟན་
པ་དང་། །
-120 -

གར་དབང་རྒྱལ་མཆོག་གླིང་བ།
ཡིད་བཞིན་བྲག་ལ་བདུད་རྩིའི་ཆུ་བོ་རྡོལ
ཞེས་པའི་གནས་དེ་རུ་སྔར་མེད་ཀྱི་དྭངས་ཤིང་གཙང་བའི་ཆུ་ཕྲན་བརྡོལ་བ་ད་་་་
བསྟན་པ་དང༌། གནས་འདུས་གསར་དུ་འབྱུང
ཞེས་པའི་གནས་དེ་ག་རུ་མི་དང་མི་མིན་གྱི་འཁོར་བསྟན་པ་དང༌།
དཔལ་རིའི་རྩེ་ནས་ཐེག་ཆེན་ཆོས་སྒྲ་སྒྲོགས
ཞེས་པའི་གནས་དེ་རུ་དབང་ལུང་ཁྲིད་ཀྱི་གདམས་པ་བཟང་བོས་སྐལ་ལྡན་་་་་་
གདུལ་བྱའི་ཡིད་སིམ་པར་བྱས་པ་བསྟན་པ་དང་། གཙང་ལུངཿ ཞེས་པའི་འཁྲུངས་
གནས་དང་། པདྨའི་སྤྲུལ་བའི་གཏེར་སྟོན་ཞིག ཅེས་པའི་ཁོང་རིན་པོ་ཆེ་བསྟན་པ་
དང་། གཡུ་མཚོའི་ཁྲོད་དུ༔ ཞེས་པའི་གཡུ་ཁོག་ཆོས་ཁྲིའི་ཐང་བསྟན་པ་དང་།
གསེར་གྱི་ཉ་མོ་འཕྱོ༔ ཞེས་པའི་དེ་ག་རུ་བདུད་འདུལ་མཆོད་རྟེན་བརྩེགས་བཅུ་གསུམ་
ཅན་ཞིག་བཞེངས་པ་དེ་བསྟན་པའོ།། །
གཞན་ཡང་། འཁྲུལ་ཞིག་ཆོས་ཉིད་བློ་འདས་ཀྱི། །
ན་གའི་རྫིང་བུ་ལས་འཁྲུངས་པད་དཀར་འཆང
པདྨ་འབྱུང་གནས་སྤྱན་སྔར་རྒྱལ་མཆོག་དབྱངས
ཙ་རིའི་གནས་མཆོག་བྱ་བྲལ་གར་དབང་མཚན
མ་འོངས་རིག་ལྡན་དམག་དཔོན་བྷ་ཧ་དྷ
སངས་རྒྱས་སྟོང་གྲངས་གསུམ་བརྒྱ་བ་ཞེས་འབྱོན༔
འབྲེལ་ཚད་རིག་འཛིན་ཞིང་དུ་གདོན་མི་ཟ
ཞེས་མ་འོངས་པར་རིག་ལྡན་ཆོས་ཀྱི་རྒྱལ་བོས་ཆོས་འཁོར་བསྐོར་ཚེ་དམག་དཔོན་བྷ་ཧ་དྷ་
དང༌། བསྐལ་བཟང་གི་སངས་རྒྱས་སྟོང་རྩ་གཉིས་ལས་སངས་རྒྱས་སུམ་བརྒྱ་བ་ཡིན་པ་
སོགས་ཡེ་ཤེས་ཀྱི་སྤྱན་མངའ་ལ་ཚད་མའི་སྐྱེས་བུ་རྣམས་ཀྱིས་དུས་གསུམ་གྱི་མཛད་པ་
-121 -

རྣམ་ཐར་པདྨའི་ཕྲེང་བ།
རྣམས་གསལ་བར་གསུངས་སོ།། སྐྱེད་པའི་ཡབ་ཡུམ་མམ་རིགས་རུས་ནི། དཔའ་རྩལ་
སྣ་དགུ་ཚང་ཞིང་བློ་རིག་སྤྱང་གྲུང་ལྡན་ལ། བློ་རྒྱ་འཕེར་ཡོད་ཆེ་བའི་ཡ་རབས་དམ་པའི་
སྤྱོད་པ་གཙུག་ཏུ་འཛིན་པའི་གསེར་བ་ཚེ་མཆོག་རྡོ་རྗེ་ནི་སྐྱེད་པའི་ཡབ་ཡིན་ལ། ཁོང་
གིས་བུ་མོ་སྤུན་གསུམ་ལ་བདག་བྱས་ཏེ་ཆེ་བ་མཁའ་སྤྱོད་སྒྲོལ་མ།
འབྲིང་བ་བསོད་ནམས་དབང་མོ། ཆུང་བ་བཀྲ་ཤིས་ལྷ་མོ་བཅས་ཡིན། ཆེ་བ་ལ་
གསུང་རབ་དང་། གོ་གོ ཐུབ་བསྟན། གྲགས་པ་འབུམ་སྟེ་བུ་བཞི་ཡོད་ལ། འབྲིང་བ་
ལ་བུ་རྒྱུད་མེད་དོ།། ཆུང་བ་ནི་གཤིས་ཀ་འཇམ་ལ་ཕྱི་ཐག་རིང་བ། བསམ་པ་དཀར་
ལ་གཡོ་སྒྱུ་མེད་པ། སྙིང་རྗེ་ཆེ་ལ་ཆོས་ལ་མོས་པ། རྒན་ལ་བཀུར་ཞིང་ཕུ་དུད་ཡོད་
པའི་བུད་མེད་ངན་པའི་སྐྱོན་ལས་གྲོལ་ཞིང་མཛངས་མའི་ཡོན་ཏན་ལྷན་སྐྱེས་སུ་མངའ་བའི་
བཀྲ་ཤིས་ལྷ་མོ་ནི་སྐྱེད་པའི་ཡུམ་ཡིན། མོ་ལ་བུ་ཆེ་བ་གཉིས་ཆུང་ངུ་ནས་མ་འཚམས་པར་ཤི
དེ་ནས་ལྷ་འདུས་དབང་ཆེན། སྐྱ་རིས། ཆོས་རིག་བཅས་ལས་བུ་འབྲིང་བ་ནི་ཁོང་ཡིན་ནོ།།
མ་འཁྲུངས་གོང་ནས་ཨོ་རྒྱན་ཕྲིན་ལས་གླིང་ངམ་དཔའ་བོ་ཆོས་འབྱིངས་རྡོ་རྗེ་དང་།
ཨོ་རྒྱན་མཁའ་སྤྱོད་གླིང་ངམ་གྲྭ་མདའ་གླིང་བ་དང་། །
ཉག་རོང་འགྲེ་ཚེར་བླ་མ་སོགས་སྐྱེས་ཆེན་དམ་པ་དུ་མས་རིགས་བཟང་གི་སྐྱེས་བུ་ཞིག་འཁྲུངས་
རྒྱུ་ཡིན་པ་བཀའི་དབུགས་དབྱུང་། དེ་རྣམས་དང་ཡེ་ཤེས་ཀྱི་སྤྱན་ལྡན་རྣམས་ཀྱིས་ལུང་
བསྟན་པ་དང་མཐུན་ཏེ། འཁྲུངས་ཡུལ་ནི། རོང་བཞིའི་བདེ་ཆེན་གླིང་བའི།
གསུང་གི་སྤྲུལ་བ་གཙང་གི་ཕྱོགས་སུ་འབྱུང༔
ཞེས་དང་།
སྒོ་གཏེར་ཡེ་ཤེས་འབྱུང་གནས་ཀྱི།
གཙང་ལུང་པདྨའི་སྤྲུལ་བའི་གཏེར་སྟོན་ཞིག
ཞེས་པའི་ལུང་བསྟན་དང་མཐུན་པར་གཙང་སྟོད་དམ་གཙང་ཐང་ཞིང་ཐར་རི་ཁྲོད་ནི་སྐུ་
-122 -

གར་དབང་རྒྱལ་མཆོག་གླིང་བ།
བལྟམས་པའི་གནས་ཡིན་ནོ།། རིགས་རུས་ནི། ཧོར་བླ་གཞན་ཕན་གྱིས།
གསེར་ཕྱོགས་ལྷ་ལུང་སྤྲུལ་བའི་ཆ
ཞེས་དང་།
གསེར་ཕྱོགས་འགྲོ་ལ་ངེས་ཤེས་བྱེད༔
ཅེས་པའི་ལུང་བསྟན་དང་མཐུན་པར་རུས་སམ་སྡེ་ནི་གསེར་སྐོར་སྡེ་བ་ཡིན་པས་ཡབ་ཀྱི་
མིང་ལའང་གསེར་བ་ཚེ་མཆོག་རྡོ་རྗེ་རུ་གྲགས་པས་སྐྱེད་ཡབ་ཀྱང་བསྟན་པར་འདོད།
ཡུམ་བཀྲ་ཤིས་ལྷ་མོ་ལ་སྲས་འཁྲུངས་ལ་ཉེ་སྐབས་སུ། ཆོས་བདག་ལུང་ཟིན་སྒྲོན་མ་ལས།
དཔལ་སེང་སྤྲུལ་བ་གཙང་གི་ཕྱོགས་སུ་འབྱུང༔
རིག་གྲོལ་མིང་ཅན་གསང་སྔགས་དོན་ལ་མོས
ཞེས་རིག་འཛིན་ཤད་བུ་དཔལ་གྱི་སེང་གེའི་རྣམ་རོལ། ཧོར་བླ་གཞན་ཕན་གྱི་དངོས་
སློབ་སྒོ་འཛི་བླ་མ་རིག་གྲོལ་གྱིས་ཡུམ་གྱི་ལུས་ལ་བདག་གཉེར་དང་གཙང་སྦྲ་བྱ་དགོས་
ཚུལ་གྱི་བསླབ་བྱ་གསུངས་ནས་འོད་དཔག་མེད་པའི་གནས་རི་ཞིང་ཐར་ཁྲོད་ནས་ཡུམ་
བསྡད་དུ་བཅུག་པ་ལ་གཞན་གྱིས་ཁ་ཟེར་བ་སོགས་བྱུང་སྐད་དོ།། རྟགས་ནི།
རོང་བཞིའི་བདེ་ཆེན་གླིང་བའི། །
རྟ་གདོང་ཅན་ལ་སྦས་པའི་རྫས་སྦྱོར་བྱེད༔
ཅེས་དང་། ཇི་སྐད་དུ།
ཡི་དམ་རྟ་ནག་རྟགས་མཚན་མངོན༔
ཞེས་པའི་ལུང་བསྟ་དང་མཐུན་པར་རྟགས་རྣམས་མངོན་ནོ།།
མཚན་བསྟན་པ་ནི། རོང་བཞིའི་བདེ་ཆེན་གླིང་བས། ཁམས་གསུམ། རྟ་ཁྱུང་། སྟོབས་ལྡན།
རྒྱལ་མཆོག་ཅེས་མཚན་བཞི་བསྟན་པ་བཞིན་དུ། ཧོར་བླའི་བཀའ་འདུས་ཆོས་ཀྱི་རྒྱ་མཚོ་ལས།
རྟ་མཆོག་དབང་གི་རྒྱལ་བོ་དང
-123

རྣམ་ཐར་པདྨའི་ཕྲེང་བ།
མཁའ་ལྡིང་གར་མཁན་ལོ་བ་འབྱུང༔
ཞེས་པའི་རྐང་བ་གཉིས་ལྟོ་སྦྱར་ན་ཁོང་གི་མཚན་དངོས་གར་དབང་རྒྱལ་མཆོག་དང་
ཡོངས་གྲགས་ལྟར་ན་རྟ་ཁྱུང་ཞེས་པའི་མཚན་གཉིས་གསལ་བོར་ཆ་ཚང་བར་བསྟན་འདུག་
སྟེ། 
རྐང་བ་གོང་མའི་རྟ་དང་ཕྱི་མའི་མཁའ་ལྡིང་ནི་བྱ་ཁྱུང་གི་མིང་གི་རྣམ་གྲངས་ཡིན་པས་རྟ་
ཁྱུང་ཞེས་བསྟན་པ་དང་། འོག་མའི་གར་དང་གོང་མའི་མཆོག་དང་། དབང་དང་། རྒྱལ་
བཅས་གོང་འོག་དང་སྔ་ཕྱི་ཕན་ཚུན་ལྟོ་སྦྱར་ན་གར་དབང་རྒྱལ་མཆོག་ཅེས་གསལ་བར་
བསྟན་པའོ།། མཛད་པའི་གདུལ་བྱ་ནི། །
རོང་བཞིའི་བདེ་ཆེན་གླིང་བའི། །
གསུང་གི་སྤྲུལ་བ་གཙང་གི་ཕྱོགས་སུ་འཁྲུངས
འགྲོ་ལ་སྨིན་གྲོལ་བདུད་རྩི་ཆར་བཞིན་འབེབས༔
ཞེས་པའི་གཙང་སྟོད་སྨད་གཉིས་བསྟན་ལ། ཧོར་བླ་གཞན་ཕན་གྱི།
གསེར་ཕྱོགས་འགྲོ་ལ་ངེས་ཤེས་བྱེད༔
ཅེས་པའི་གསེར་སྐོར་དང་གསེར་རྟ་སྨད་ཕྱོགས།
གོང་གསེར་ཁ་མདོ་སོགས་སྤྱི་ནས་བསྟན་པར་སྣང་ངོ༌།།
ཐོག་བབས་ཆོས་བདག་ལུང་བསྟན་ལས། །
ཧོར་ཆུའི་ཕྱོགས་སུ་བསྟན་པ་དརཿ
ཞེས་པའི་གཙང་ར་ཧོར་དགོན་འཆི་མེད་ལུང་རིགས་དགའ་ཚལ་ལུང་དུ་བསྟན་པའོ
སྐུ་སྐྱེ་སྔོན་མ་ནི། རོང་བཞིའི་བདེ་ཆེན་གླིང་བའི། །
དེ་དུས་རྒྱལ་བ་མཆོག་དབྱངས་སྤྲུལ་བའི་སྐུ
ཞེས་དང་། ཧོར་བླ་གཞན་ཕན་གྱི། །
མཆོག་དབྱངས་སྤྲུལ་བ་སོགས་ལ་སྤེལ༔ ཞེས་དང་།
-124 -

གར་དབང་རྒྱལ་མཆོག་གླིང་བ།
འཁྲུལ་ཞིག་ཆོས་ཉིད་བློ་འདས་ཀྱི།
པདྨ་འབྱུང་གནས་སྤྱན་སྔར་རྒྱལ་མཆོག་དབྱངས༔
ཞེས་དགོངས་པ་གཅིག་དང་དབྱངས་གཅིག་གིས་བསྟན་པའོ།། འཁྲུངས་དུས་ནི།
ཡུམ་གྱི་ལྷུམ་སུ་བཞུགས་པ་ནས་ཡུམ་གྱི་ལུས་པོ་ཡང་ཞིང་སེམས་གསལ་བ།
སྐབས་སྐབས་སུ་དྲི་ཞིམ་པོ་ལུས་ལ་འཐུལ་བ་དང༌། སྒྲ་སྙན་པར་ཐོས་པ་དང་།མཚན་མོར་
འཁྲུལ་སྣང་དང་འཇིགས་སྐྲགས་མེད་ལ་རྨི་ལམ་དུ་ལྗོན་ཤིང་དང་རི་བོར་འཛེགས་པ་དང་། །
ཆུ་བོའི་ཕ་རོལ་ཏུ་བརྒལ་བ། ཆུ་དྭངས་བས་ལུས་བཀྲུ་བ། རྒྱན་སྣ་ཚོགས་ཀྱིས་བརྒྱན་པ། མེ་
ཏོག་གི་ཚལ་དུ་ཕྱིན་པ། ནམ་མཁར་འཕུར་བ་དང་ལྷག་ཏུ་རང་ལུས་ནས་འོད་དཀར་བོ་ཞིག་གིས་
འཇིག་རྟེན་ལ་ཁྱབ་པ་སོགས་ཡ་མཚན་པའི་རྨི་ལྟས་དུ་མ་བྱུང་བ་དང་། དེ་མཚུངས་སུ་
ཧོར་བླའི་བཀའ་འདུས་ཆོས་ཀྱི་རྒྱ་མཚོ་ལས། །
དགུན་གྱི་ཀློང་ལ་དབྱར་རྔ་ལྡིར༔
ཞེས་པའི་ལུང་བསྟན་དང་མཐུན་པར་རབ་བྱུང་བཅུ་དྲུག་པའི་ལྕགས་སྦྲུལ་ལོའི་དགུན་
འབྲིང་བའི་ཚེས་ཉེར་ལྔ་ལ། སྒྲ་གཡོ་ཞིང་འཇའ་སྤྲིན་གྱི་ཕུང་བོ་འཁྲུགས་ལ། དྲི་བསུང་ངད་
པས་འཁོར་ཡུག་ཀུན་ལ་འཁྱོངས་པ་དང་། ཁ་བའི་མེ་ཏོག་གི་ཆར་ཟིམ་བབས། སྦྲ་ཚང་གི་སྟེང་
དུ་དུང་ལྟར་དཀར་བའི་བྱ་ཐང་དཀར་གཉིས་གཡས་གཡོན་དུ་བབས་པ་སོགས་བཀྲ་ཤིས་
པའི་དགེ་མཚན་དུ་མར་ཀུན་ཀྱིས་མཐུན་སྣང་དུ་གྱུར་ཏེ་ཡུམ་ལ་གནོད་པ་ཅི་ཡང་མེད་པར་
འཕྲུ་མ་དཀར་པོ་གཟན་བཞིན་དུ་དཀྲིས་ཏེ་ཡབ་ཚེ་མཆོག་རྡོ་རྗེ་དང་ཡུམ་བཀྲ་ཤིས་ལྷ་མོ་
གཉིས་ཀྱི་སྲས་སུ་མཚན་དཔེ་ལང་ཚོའི་འདབ་བརྒྱ་གསར་དུ་བཞད་དོ།། སྐུ་འཁྲུངས་མ་
ཐག་ནས་རྒོད་ཐང་དཀར་གཉིས་ཀྱིས་གཡས་སྐོར་ལན་གསུམ་བྱས་ནས་དགུང་ལ་བསྙེགས།
སྒོ་འཛི་བླ་མ་རིག་གྲོལ་གྱིས་ལྷ་འདུས་དབང་ཆེན་ཞེས་མཚན་གྱི་ཅོད་པན་གནང་སྟེ་ཁོང་གི་མདུན་
གཡོག་བཙུན་མ་བསམ་གཏན་སྒྲོལ་མ་ལ་སྐྱེད་སྲིང་བྱེད་དུ་བཅུག་གོ། སྒོ་འཛི་བླ་མ་རིག་
-125 -

རྣམ་ཐར་པདྨའི་ཕྲེང་བ།
གྲོལ་གྱིས་ངའི་རྩ་བའི་བླ་མ་ཧོར་བླ་གཞན་ཕན་ཉི་མ་དཔལ་བཟང་བོ་ཡིན་གསུངས་ཏེ། །
ཁོང་གི་དབུ་ཐོག་ཏུ་བརྫིས་པ་སོགས་ཅི་བྱས་ཐམས་ཅད་དག་སྣང་འབའ་ཞིག་མཛད་དོ།།
ཧོར་བླའི་བུ་ཆེན་རྣམ་གཉིས་ཀྱི་ཡ་གྱལ་གཡུ་རོང་བླ་མ་གསལ་སྟོབས་ཀྱིས་ཀྱང་། གཡུ་གཙང་
སྟོད་སྨད་བར་གསུམ་གྱི་གསོན་པོའི་སྐྱབས་དང་ཤི་བོའི་སྔས་བཅོལ་ས་ཞིག་འོང་ངེས་ཅན་ཡིན་
ཞེས་བསྔགས་བརྗོད་ཀྱི་མེ་ཏོག་ལན་གྲངས་མང་པོར་གནང་བ་དང་། ཝ་གོ་དགོན་པའི་བསོ་
མིང་རྒྱ་སྤྲུལ་གྱིས། གྲུ་གང་ཙམ་གྱི་སྡེ་དགེའི་ཐེག་ཆེན་དྲིལ་བུ་ཞིག་དང་ལྷ་རེག་བཅས་
གནང་སྟེ་ཧོར་བླ་གཞན་ཕན་གྱི་ཡང་སྤྲུལ་འཁྲུལ་མེད་ཡིན་པ་ཐུགས་ཐག་བཅད་པ་དང་། །
སྒོ་འཛི་བླ་མ་རིག་གྲོལ་གྱིས་ཧོར་བླའི་གསེར་གྱི་ཞལ་ཐང་ཞིག་གནང་ནས་ཧོར་བླ་གཞན་ཕ
ན་ཡིན་གསུངས་ནས་དད་གུས་དཔག་མེད་བྱས། ཧོར་བླ་གཞན་ཕན་གྱི་སྲས་པདྨ་བཛྲ་
འམ་ཆོས་ཀྱི་རྒྱལ་མཚན་མཆོག་གི་ཕ་ཡབ་ཏུ་ངོས་འཛིན་གནང་སྟེ་རྡོར་དྲིལ་དང་གྱ་ནོམ་
པའི་དངོས་རྫས་དུ་མར་གནང་བ་དང་ཁང་གདོང་འགྱུར་མེད་རྡོ་རྗེས་ཤཱཀྱ་ཐུབ་པའི་གསེར་
སྐུ་ལི་མ་སོགས་གནང་སྟེ་མི་འཇིགས་གདོང་ལྔའི་ཁྲི་ལ་མངའ་གསོལ་མཛད་པའོ།། དེ་ནི་རྡོ་
རྗེའི་ལུང་བསྟན་དང་མཐུན་པར་མཚན་དཔེའི་ལང་ཚོ་བཞད་ཅིང་གསེར་ཁྲི་ལ་མངའ་
གསོལ་བའི་སྐབས་དེ་གཉིས་པའོ།།
-126

གར་དབང་རྒྱལ་མཆོག་གླིང་བ།
གསུམ་པ་ནི། གྲུབ་བརྙེས་མང་པོས་རྗེས་སུ་བཟུང་ནས་
སྨིན་གྲོལ་གྱི་གདམས་པ་མནོས་ཏེ་རིག་
པ་འཛིན་པའི་སར་བརྙེས་པ་ནི།
བྱིས་པའི་དུས་ནས་ཕལ་བའི་ཀུན་སྤྱོད་ལས་འདས་ཏེ་བྱམས་དང་སྙིང་རྗེ་མངའ་་་་
དད་དང་དག་སྣང་ཆེ། ངོ་ཚ་དང་ཁྲེལ་ཡོད་ལྡན་པའི་ཡ་རབས་ཀྱི་སྤྱོད་པ་ལྡན་གྱི་གཡོ་སྒྱུ་
དང་རྐུ་བྱ་བ། རྫུན་བཤད་པ་དང་མནའ་སྐྱེལ་བ། འབུ་སྲིན་གསོད་པ་དང་ཁོང་ཁྲོ་བ་སོགས་
གཏན་ནས་མེད་པར་རྩེད་མོའི་བྱ་བའང་ཆོས་ཀྱི་སྟངས་ཀ་བྱ་ལ། ཆུང་ངུ་ནས་རྫུ་འཕྲུལ་
མངའ་བ་དང་ལེགས་ཉེས་ལུང་དུ་སྟོན་པ་སོགས་རིགས་བཟང་གི་རྟགས་རྣམས་མངོན་
ཆོས་བཅུ་བའི་མདོ་ལས། །
ཆུ་སྐྱར་ལས་ནི་ཆུར་ཤེས་དང་།།
དུ་བ་ལས་ནི་མེར་ཤེས་དང་།།
བྱང་ཆུབ་སེམས་དཔའ་བློ་ལྡན་དག།
རིགས་ནི་མཚན་མ་དག་ལས་ཤེས།།
ཞེས་པ་ལྟ་བུའོ།།
དགུང་གྲངས་བདུན་པ་མེ་ཕག་ལོ་ནས། ཨ་བུ་བླ་མ་བསྟན་འཛིན་དར་རྒྱས་ཀྱི་ཡང་སྤྲུལ་གནམ་
མཚོ་མཁན་པོ་བསྟན་འཛིན་ནི་ཁོང་གི་ཞང་བོ་ཡིན་ལ། དེ་ཡོངས་འཛིན་དུ་བཞུགས་ནས་བྲིས་
དང་ཀློག རྡུང་ཕྱག་ལེན། དབྱངས་འདོན་ཆ་སོགས་ལ་སྦྱངས་བས་ཐུགས་རིག་ཤིན་ཏུ་རྣོ་བས་
སྐུ་ངལ་ཆེར་མ་དགོས་པར་ཁོང་དུ་ཆུབ། མ་ཟད་རྒྱལ་སྲས་ལག་ལེན་རྩ་འགྲེལ་དང་སྤྱོད་འཇུག་
རྩ་འགྲེལ། སྔོན་འགྲོ་ཀུན་བཏུས། རྒྱབ་ཆོས། རྒྱུད་བླ་མ། གསང་སྙིང་མཛོད་ལྡེ། གསང་བདག་
དགོངས་རྒྱན། གསང་འགྲེལ་ཕྱོགས་བཅུའི་མུན་སེལ། སྤྱི་དོན་འོད་གསལ་སྙིང་བོ།
-127 -

རྣམ་ཐར་པདྨའི་ཕྲེང་བ།
ཡེ་ཤེས་བླ་མ། ཚིག་གསུམ་གནད་བརྡེག་སོགས་ཁྲིད་ལུང་ཅི་རིགས་བསྩལ་བའོ།། གཙང་
ར་ཧོར་དགོན་འཆི་མེད་ལུང་རིགས་དགའ་ཚལ་གྱི་མཁན་ཆེན་པདྨ་འགྱུར་མེད་དང་།མཁན་
མགོན་གྲགས་གཉིས་ཀྱི་མདུན་ནས་བར་མ་རབ་བྱུང་གི་སྡོམ་པ་མནོས་ཏེ་དཔལ་གྱི་སེང་གེ་
ཞེས་པའི་མཚན་གསོལ་བའོ།། ཁྲག་འཐུང་བདུད་འཇོམས་གླིང་བའི་ལུང་བསྟན་ལས།
མདོ་ཁམས་ཟལ་མོ་སྒང་གི་ཉེ་འདབས་སུ
ང་ཡི་སྤྲུལ་བ་སྣ་ཚོགས་མིང་ཅན་འབྱུང༔
དེ་དང་འབྲེལ་ཚད་རིག་འཛིན་ཞིང་དུ་འདྲེན
ཞེས་ཁོང་གི་རྣམ་རོལ་སྤྲུབས་སྤྲུལ་སྣ་ཚོགས་ཀྱིས་ཀྱང་བསྔགས་བརྗོད་ཀྱི་མེ་ཏོག་གཅིག་
ཏུ་ཕུལ་ནས་ཁམས་གསུམ་འགྲོ་འདུལ་གླིང་བ་ཞེས་པའི་མཚན་གྱི་ཅོད་པན་གསོལ་བ་
དང་། རྫོགས་སྤྲུལ་རིན་པོ་ཆེ་འཇམ་དབྱངས་ཐུབ་བསྟན་སྙན་གྲགས་ཀྱི་མདུན་ནས།།
འཇིགས་གླིང་པོད་དགུ་དང་། ཡ་བཞི། གནམ་ཆོས་དང་རཏྣ་གླིང་བའི་ཆོས་སྐོར་ཡོངས་
ཀྱི་དབང་ལུང་འཐོབ་བོ།།
དགུང་གྲངས་བཅུ་གཉིས་པ་ཆུ་འབྲུག་ལོ་ལ་ཁོང་གི་སྐུ་ཞང་གནམ་མཚོ་མཁན་པོ་བསྟན་
འཛིན་ལ། ཁོང་གི་ཉིན་གྱི་ཉམས་སྣང་དང་མཚན་མོའི་རྨི་ལམ། མ་དང་མཁའ་འགྲོའི་
ལུང་བསྟན་གང་ལ་བསམས་ཀྱང་ཨོ་རྒྱན་པདྨའི་རྒྱལ་ཚབ། གསང་སྔགས་རྡོ་རྗེ་ཐེག་
པའི་བརྟུལ་བཞུགས་ཀྱི་ལམ་ལ་བཞུགས་རྒྱུ་ཡིན་ཞུས་ཚེ། ཁོང་གིས་བཀའ་བཀྱོན་གྱི་
ཚུལ་མཛད་དེ་ཁྱོད་ཀྱིས་རྫོགས་སྤྲུལ་རིན་པོ་ཆེའི་མདུན་ནས་དབང་ལུང་ཁྲིད་གསུམ་ཅི་འདྲ་
ཞུས། དབང་གི་དམ་ཆུ་འཐུང་བ་ལ་བསམས་ན་རྫ་མ་གང་ལས་མི་ཚད་ན་ངས་ཐག་ཆོད་པ་མ་
འདུག རང་གིས་རིན་པོ་ཆེ་ལ་ཞུས་ཟེར། བྱིས་པའི་སྣང་བ་ཡིན་པས་འཇིགས་སྐྲགས་མེད་
པར་ར་ཧོར་རྫོགས་སྤྲུལ་རིན་པོ་ཆེ་ཐུབ་བསྟན་སྙན་གྲགས་ཀྱི་མདུན་དུ་སོང་ནས། ཨོ་
རྒྱན་པདྨའི་རྒྱལ་ཚབ། གོས་དཀར་ལྕང་ལོའི་སྡེ་བ། སྔགས་པ་ཕུར་ཐོག་ཅན་གྱི་གསང་
-128 -

གར་དབང་རྒྱལ་མཆོག་གླིང་བ།
བ་སྔགས་ཀྱི་བརྟུལ་ཞུགས་ལ་ཤིན་ཏུ་མོས་པས་ཅི་འདྲ་ལགས་ཞུས་ཚེ། རིན་པོ་ཆེས་དོ་ནུབ་
འདིར་སྡོད་དང་ངས་རྨི་ལམ་བརྟག་སྟེ་སང་ཉིན་བཤད་འོང་གསུངས་བས་དེར་བསྡད། ཕྱི་
ཉིན་སྔ་མོར་ཁོང་གི་མདུན་གཡོག་གྲྭ་བ་གུ་རྡོ་ཟེར་བ་མྱུར་བར་འོང་ནས་ཁྱེད་བླ་མས་ད་ལྟ་
མདུན་དུ་ཤོག་གསུངས། ཁྱེད་ཀྱི་འདོད་དོན་འགྲུབ་ངེས་འདུག་སྟེ་འབོལ་གཉིས་བརྩེགས་
ཀྱི་ཁྲི་བྱས་འདུག་ཟེར། དགའ་དྲག་ནས་མྱུར་དུ་སོང་ཚེ་འབོལ་ཁྲིའི་སྟེང་དུ་བསྡད་བཅུག
རིན་པོ་ཆེའི་ཞལ་ནས་ངས་རྨི་ལམ་སོགས་ཅི་ལ་བརྟགས་མོད་གང་ལ་སེམས་ཀྱང་ལེགས་
པོར་འདུག་པས་རང་གི་མོས་པ་བཞིན་བྱ་ཆོག་མ་འོངས་པ་ན་བསྟན་འགྲོའི་རྒུད་པ་གསོ་
བའི་རེ་བ་ཆེ། ཡིན་ནའང་གཙང་ར་ཧོར་དགོན་གྱི་བསྟན་པ་ལ་ཐུགས་འཁུར་དང་ཞབས་
ཕྱི་མ་བརྗེད་གསུངས་ནས་དབུ་སྐྲ་མདུད་བྱེད་ཀྱི་དར་ཚོན་སྣ་ལྔའི་དག་འཁྲོམ་གྱི་གོས་དང་།
མཐོ་གང་ཙམ་གྱི་སྡེ་དགེའི་དངུལ་གྱི་གློ་གྲི། བྱུ་རུའི་ཕྲ་ཅན་གྱི་གསེར་གྱི་མཛུབ་དཀྲིས། །
གཟན་དུ་འབྲུག་རས་ཀྱི་གོས་དཀར་བོ་དང་ལྷ་རེག་བཅས་གནང་སྟེ་ཨོ་རྒྱན་པདྨའི་རྒྱལ་ཚབ་ཏུ་
མངའ་གསོལ་བའོ།། རྫོང་གཏེར་ཀུན་བཟང་ཉི་མའི།
ཏམ་བུ་ར་ཡི་སྒྲ་སྙན །
དྲི་ཟའི་ཡུལ་ལ་མགྲོན་ཚེ༔
ཚོགས་དྲུག་མགྲོན་གྱིས་བསྟོད་བཞིན
སྐྱིད་ཀྱི་དཔལ་ཁང་རྙེད་སྲིད
ཅེས་དང་། །
གཡུ་འབྲུག་སྤྲིན་གྱི་ཁ་ཆུས་བརྒྱག་ན
སྒྲ་བཟང་སྙན་པ་ཕྱོགས་སུ་སྦྱར་ནས
བློ་སེམས་བདེ་བའི་འདུན་མ་འགྲུབ་ཐང
ཞེས་པའི་ལུང་བསྟན་དང་མཐུན་པར།
-129 -

རྣམ་ཐར་པདྨའི་ཕྲེང་བ།
སྤྲུལ་བའི་གཏེར་ཆེན་བརྒྱ་རྩའི་ཕྲིན་ལས་ཀྱི་བཀའ་བབས་འཁྲུལ་བྲལ་པདྨའི་རྒྱལ་ཚབ་
རྫོང་གཏེར་ཀུན་བཟང་ཉི་མ་རིག་འཛིན་ནུས་ལྡན་རྡོ་རྗེ་མཆོག་གི་མདུན་དུ་སོང་ལ་སྐྲ་་་་
དབང་དང་གདམས་ངག་ཞུས་གསུངས་ནས་ཐུན་མིན་གྱི་བླ་མ་ཉིད་དུ་ལུང་བསྟན་པ་བཞིན་
དུ། ཁོང་གི་ཉམས་སྣང་ཞིག་ལ། ཧེ་རུ་ཀ་བའི་ཆ་སྤྱད་ཅན་གྱི་དབུ་སྐྲ་ཐོར་ཅོག་བྱས་ལ་
ཨོང་རག་མནབས་པ། ལུས་ལ་སྒོམ་ཐག་བརྒྱབ་པ་ཞིག་གི་ཞལ་གཟིགས་ནས་ཀུན་
བཟང་ཉི་མ་ཡིན་གསུངས་ནས་བྱིན་རླབས་རྗེས་གནང་གི་ལུང་བསྟན་པ་བཞིན་དུ།
དགུང་གྲངས་བཅུ་དྲུག་པ་མེ་སྤྲེལ་ལོར་རི་ཁྲོད་མཁའ་འགྲོ་འདུ་བའི་གླིང་དུ་བྱོན་ནས་རིག་
འཛིན་ནུས་ལྡན་རྡོ་རྗེའི་ཞབས་པད་སྤྱི་བོར་བླངས་ཏེ་མཉེས་པ་གསུམ་གྱིས་བསྙེན་ནས་
ཐུགས་ཟིན་པར་བྱས་པ་དང་། སྔ་སོར་གཏེར་སྟོན་ཞིག་གི་ལུང་བསྟན་དུ། སྐལ་བ་སྤྲེལ་གྱི་
ལོ་ཞིག་ལ་གུ་རུ་རིན་པོ་ཆེའི་ཞལ་མཇལ་བར་ལུང་བསྟན་པ་དེ། ཕྱིས་དེ་ལུགས་ཀུན་
བཟང་ཉི་མར་ཞུས་པ་ན། སྐལ་བ་མེ་སྤྲེལ་ལོ་ལ་ངེད་བླ་སློབ་གཉིས་འཕྲད་པས་གུ་རུ་
རིན་པོ་ཆེ་ང་ཡིན་པས་དེ་ལུང་བསྟན་པ་ཡིན་ཞེས་གསུངས། དེ་ནས་ཁོང་གིས་ཀྱང་ནང་
ཐུགས་ཀྱི་སྲས་གཅིག་པུ་ཡིན་པ་དགོངས་ནས་རིག་འཛིན་རོལ་བའི་རྡོ་རྗེ་ཞེས་པའི་མཚན་
སྙན་དབྱར་གྱི་རྔ་གསང་སྲིད་པ་སྤྲིན་གྱི་སྒེག་མོའི་རྒྱན་དུ་བསྩལ་བ་དང་། ཁོང་གི་གསུང་
འབུམ་ཆ་ཚང་བའི་དབང་ལུང་ཁྲིད་གསུམ། ཕག་མོ་དང་ཁྲོས་མ་ནག་མོའི་གཅོད་ཁྲིད།
སྒྲ་དབང་། རྩ་རླུང་། ཤེས་རིག་རྡོ་རྗེ་རྣོན་པོའི་རྒྱུད། གནས་ལུགས་རང་བྱུང་གི་རྒྱུད། །
སྣང་སྦྱང་དབུས་འགྲེལ་སོགས་དབང་ལུང་མན་ངག་གདམས་པའི་ཆ་ལག་ཆ་ཚང་བ་བུམ་པ་
གང་བྱོའི་ཚུལ་དུ་གནང་ནས་དགོངས་ཀློང་དབྱེར་མེད་དུ་གྱུར། འབྱུང་འགྱུར་གྱི་ལེགས་
ཉེས་དུ་མ་ལུང་དུ་བསྟན་ཏེ།
རི་རྩེའི་རྟ་བདུན་ནུབ་རི་ཕྱོགས་ཀྱི༔
སྨོན་ལམ་མ་དག་དམ་སྲིའི་སྐྱེན་སྣང
-130 -

གར་དབང་རྒྱལ་མཆོག་གླིང་བ།
རྟ་མཆོག་ཅིང་ཤེས་སྒྲོགས་ཞབས་ཚུད་ན༔
ཐང་ཆེན་ས་ཁུག་ཆོད་པ་མི་འདུག
རྨ་བྱས་མི་རོ་ཟ་བ་ཡོད་ན
ས་ངན་ཐན་གྱི་གཡོ་འཁྲུགས་འབྱུང་གི
དམ་ཆོས་བདུད་གཅོད་སྒོམ་པའི་འབྲས་བཟང
བདུད་ལས་རྒྱལ་བའི་དཔའ་རྟགས་འབྱུང་ཐང
ལོ་གསུམ་ཟླ་གསུམ་ཞག་གསུམ་དགུ་མིག
ཡིད་ལྷུང་ཕུག་གསུམ་བརྟེན་པའི་བསྐལ་བཟང
འབྱོར་ན་དཔལ་གྱི་བེའུ་གྲོལ་ནས༔
འོད་གསལ་སྐྱིད་པའི་ཐང་ལ་ངལ་བསོ༔
འབྲོང་ནག་ལྡིར་བ་ཕ་ཁུའི་རུས་འདྲེ༔
ཞེ་སྡང་དུག་སྦྲུལ་གཙང་རོང་རྒྱལ་བོ༔
ཁྱོད་ཀྱི་བློ་སེམས་ཆོས་ལས་ལོག་འགྱུར
ཅིས་ཀྱང་གུ་རུ་ཞི་དྲག་བསྙེན་ནསཿ
ཚིག་བདུན་བྱེ་བ་རྟ་ཁྱུང་བསྙེན་བསྒྲུབ
འབད་པ་ལྷུར་བླངས་ནུས་ན་རྒྱལ་གྱུར
གཡུ་འབྲུག་སྤྲིན་ཆུའི་ཁ་ཆུས་བརྒྱན་ན༔
སྒྲ་བཟང་སྙན་པ་ཕྱོགས་སུ་རོལ་ནས
བློ་སེམས་བདེ་བའི་འདུན་མ་བསྒྲུབ་ཐང
འཇའ་ལྔའི་རི་མོ་ལྷ་མོའི་ཐོད་རྒྱན
ཙནྡན་དྲི་བསུང་བདུད་རྩིའི་སྙིང་བོ༔
-131 -

རྣམ་ཐར་པདྨའི་ཕྲེང་བ།
ལྷ་ཡི་རོ་བཅུད་ལྡན་པའི་ཞལ་ཟས
རྒྱང་ཐག་རིང་བའི་གྲོག་མས་རྟ་མཐོང
ཞེས་དང་། གཞན་ཡང་། །
འཛུམ་གྱི་མགྲིན་སྔོན་རྒྱལ་བོའི
བློ་སེམས་མ་བཅོས་གལ་ཆེ༔
ནམ་མཁར་གནས་པའི་ནོར་བུ
མུན་སེལ་སྒྲོན་མེ་དམ་པ
རླུང་སེམས་གཡོག་པ་བྲེལ་ན༔
ཙནྡན་བསིལ་ཁང་ཟིན་གྱུར
སྤྲེའུའི་གར་ལ་ཞེན་ན
ཚོགས་དྲུག་རྟ་ཕོའི་བསྐུལ་མ
ཉམ་ངའི་གནས་སུ་དྲངས་ཏེ
གནས་མིན་འོ་བརྒྱལ་མཐོང་སྲིད
པདྨའི་ཡོལ་གོ་མཛེས་པར༔
རིན་ཆེན་སྨན་གྱི་སྡོང་བོ །
གཅན་སྤྱང་ཧ་ལར་མ་སྤྱོད
རང་ཚུགས་ལེགས་པར་ཟིན་ན
བཀྲ་ཤིས་དཔལ་དུ་འབར་འགྱུར
ཏམ་བུ་ར་ཡི་སྒྲ་སྙན །
དྲི་ཟའི་ཡུལ་དུ་མགྲོན་ཚེ༔
ཚོ་དྲུག་མགྲོན་གྱི་བསྟོད་བཞིན
-132 -

གར་དབང་རྒྱལ་མཆོག་གླིང་བ།
སྐྱིད་ཀྱི་དཔལ་ཁང་རྙེད་སྲིད
ལྕགས་ནག་ཟོར་བ་བཟུང་ནསཿ
འབུད་ཤིང་འབྲེག་ལ་སྤྲོ་ན་
གྱད་ཆེན་ཁྱིམ་ནས་དབུལ་བཞིན
རྟོགས་པའི་གྲགས་སྙན་ལྡིར་ལ
ལྷག་ལྷ་ཨོ་རྒྱན་པདྨ
གཙུག་གི་ནོར་བུ་བྱ་ཞིང༔
ཡི་དམ་རྟ་ནག་རྗེས་ཆགས
དེ་ཡི་དམ་ཚིག་ཟུང་འབྲེལ
ཟབ་དོན་བླ་མའི་རྣལ་འབྱོར
ཐུགས་ཡིད་དབྱེར་མེད་འབད་དེ༔
རྟོགས་པའི་མྱུ་གུ་འཁྲུངས་ཤིང
ཉམས་ཀྱི་འོད་གསལ་འཕེལ་ཡ༔
ཞེས་སོགས་གསུངས་སོ།། གཡག་ཤུལ་བླ་མ་བློ་གྲོས་ཀྱི་མདུན་ནས། མི་ཕམ་འཇམ་
དབྱངས་རྣམ་རྒྱལ་རྒྱ་མཚོའི་གེ་སར་གསོལ་མཆོད་དང་ཙིའུ་དམར་གསོལ་ཁ་སོགས་འཐོབ།
ལྕགས་ཁུང་རྡོ་རྗེ་དགྲ་འདུལ་གྱི་མདུན་ནས། སྣང་སྦྱང་དང་། ཞིང་བསྒྲུབ། སངས་རྒྱས་སྟོང་
དབང་། གནས་ལུགས་རང་བྱུང་གི་རྒྱུད་སོགས་དང་། ཇོ་ནང་བླ་མ་ངག་དབང་སྐལ་
ལྡན་རྒྱ་མཚོ་དང་བླ་མ་ཐུགས་རྗེ་དཔལ་གཉིས་ཀྱི་མདུན་ནས། ཇོ་ནང་གི་ཆོས་སྐོར་
གྱི་ཕུར་བ། རྟ་མགྲིན། རྗེས་གནང་བརྒྱ་རྩ། མི་ཊ་བརྒྱ་རྩ། ནུ་གེའི་ཆོས་དྲུག་སོགས་
ཀྱི་དབང་ལུང་འཐོབ་པ་དང༌། རྟོགས་པའི་དབང་ཕྱུག་དབལ་བན་སངས་རྒྱས་རྒྱ་མཚོའི་
མདུན་ནས། སྨན་བླ་མཆེད་བརྒྱད་ཀྱི་དབང་། གཡུ་རོང་བླ་མ་བཀྲ་ཐོའི་མདུན་ནས།
-133 -

རྣམ་ཐར་པདྨའི་ཕྲེང་བ།།
ཧོར་བླའི་གསུང་ཆོས་ཡོངས་ཀྱི་དབང་ལུང་། རྡོ་གྲུབ་ཆེན་རིག་འཛིན་ཡར་ལུང་བསྟན་པའི་
ཉི་མའི་མདུན་ནས། མ་གཟའ་དམ་གསུམ་གྱི་སྲོག་གཏད། དཀོན་མཆོག་སྤྱི་འདུས། སྙིང་
ཏིག་དུམ་གཉིས་སོགས་ཀྱི་དབང་ལུང་མནོས་སོ།། དེ་ལྟར་མཚན་ལྡན་གྱི་གྲུབ་པའི་རིག་
པ་འཛིན་པ་དང་། གནས་ལྔ་ལ་དབང་བའི་བཤེས་གཉེན་མང་དུ་བསྟེན་ནས། ཟབ་མོ་་་
དག་སྣང་གི་ཕ་ནོར་བུ་ལ་དབང་ནས་ཐོས་བསམ་བསྒོམ་པའི་འབྲས་རྟགས་མངོན་དུ་གྱུར་
ཏེ་གྲུབ་པའི་མཛད་སྤྱོད་ས་བླར་བསྙེགས་པའི་སྐབས་དེ་གསུམ་པའོ།།
བཞི་བ་ནི། མི་མཐུན་གཡུལ་ལས་རྒྱལ་ཏེ་གནས་ལ་ངེས་པ་མེད་
པར་ཞབས་ཀྱིས་བཅགས་ཏེ་བསྟན་འགྲོའི་རྒུད་
པ་གསོས་པ་ནི།
དགུང་གྲངས་བཅོ་བརྒྱད་ས་ཁྱི་ལོ་ལ། གསེར་ཡེ་ཤེས་སེང་གེའི་རྣམ་རོལ་
སྐྱབས་མགོན་སངས་རྒྱས་དཔལ་ལྡན་དང་། རྟའུ་བླ་མ་ཚུལ་ཁྲིམས། མདོ་མང་གཏེར་
ཆེན་རྡོ་རྗེ་བདེ་ཆེན་གླིང་བ་དག་གི་རྣམ་སྤྲུལ། གཙང་བ་གྲུབ་ཆེན་བྱམས་པ་ཆོས་འཛིན་
དང་གཡུ་ཁོག་བྱ་བྲལ་ཆོས་དབྱིངས་རྡོ་རྗེ་གཉིས་ཀྱི་ཞལ་སློབ། རིག་འཛིན་འཇའ་ལུས་
རྡོ་རྗེ་འམ་ཉི་སུས་རུས་པ་དང་། དུང་བཟའ་ཨ་འཛོམས་གཉིས་ཀྱི་སྲས་མོ། རྡོ་རྗེ་
ཕག་མོའི་སྐྱེ་སྤྲུལ་དུ་དབོ་མདའི་གཏེར་ཆེན་དང་ཉག་རོང་ཨ་གཅེས་གཉིས་ཀྱིས་ངོས་
འཛིན་གནང་བའི་མཁའ་འགྲོ་མ་དབྱིངས་རིག་སྒྲོན་ཡུམ་དུ་བཞེས་བ་དང་། ས་ཕག་
ལོར་མཆོག་སྤྲུལ་བསྟན་པའི་ཉི་མ་འཁྲུངས་སོ།།
-134

གར་དབང་རྒྱལ་མཆོག་གླིང་བ།
ཀུན་བཟང་ཉི་མའི་ཆོས་སྒར་དུ་ལོ་ངོ་གསུམ་ཙམ་ལ་བཞུགས། དེ་ནས་བླ་མའི་ལུང་བསྟན་
དང་བཀའ་གསུང་བཞིན་དུ། དགུང་གྲངས་བཅུ་དགུ་ས་ཕག་ལོ་ལ། མ་དང་མཁའ་འགྲོའི་
ལུང་བསྟན་དང་རང་གི་ཉམས་སྣང་དང་མཐུན་པར་རང་ཉིད་ལ་རྟ་ཁྱུང་ཞེས་པའི་མཚན་
ཆགསན་མི་མཐུན་གཡུལ་ལས་རྒྱལ་བའི་བརྡར་ཡིན་པ་མཁྱེན་ནས་རྟ་ཁྱུང་ཞེས་པའི་མཚན་
སྙན་གྱི་གླིང་བུ་བུས་ཏེ་ཤར་འཛམ་ཐང་གི་ཕྱོགས་སུ་ཆིབས་ཞལ་ཕྱོགས། ཡུལ་དེ་ག་རུ་
གདུལ་བྱ་མཐའ་ཡས་པ་སྨིན་གྲོལ་གྱི་ལམ་ལ་གཟུད་པའོ།།
དེ་ནས་རབ་བྱུང་བཅུ་དྲུག་པའི་ས་ཕག་ལོ་ནས་འགྲོ་བ་སྤྱི་མཐུན་གྱི་ལས་རླུང་ངན་པའི་་་་
ཡུག་འཚུབས་ཅིང་ལྔ་དགུའི་དུས་འཁྲུགས་མུན་པའི་ཛ་དྲག་ཤིན་ཏུ་འཐིབས་པས་རེ་ཞིག་
བྱོལ། མཐར་འགུལ་སྤྱོད་ཀྱི་མི་སྣ་ལ་མགོ་འབུལ་བྱས། དགུང་གྲངས་ཉི་ཤུ་ལྕགས་
བྱི་ལོ་ནས་མི་ལོ་བཅུ་བདུན་དང་ཟླ་ངོ་དྲུག་དང་ཞག་བཅོ་བརྒྱད་ལ་ཁྲིམས་འོག་ཏུ་བཙུད་
དེ་མནར་གཅོད་ཀྱི་སྡུག་བསྔལ་ཡ་ང་བ་ལ་སྦྱར་མོད། ལུས་ལ་མནར་བ་དང་སེམས་
ལ་སྐྱོ་སུན་གྱི་སྣང་བ་ཅི་ཡང་མེད་པར་མ་ཟད་ད་དུང་སྙིང་སྟོབས་ཆེན་པོས། ས་སྐྱ་བའི་
ས་སྒང་བླ་མ་ཚུལ་ཁྲིམས། དགེ་ལུགས་པའི་སྒོ་མང་རྒྱ་ནག་མཁན་ཆེན། བྱང་གཏེར་
བའི་ཤུགས་ཆུང་བླ་མ་རིག་འཛིན་དཔལ་སྒྲུབ། ཇོ་ནང་བླ་མ་ངག་དབང་སྐལ་ལྡན་རྒྱ་མཚོ།
རྨར་ཁོག་ཡིད་བཞིན་དབང་འདུས་སོགས་ཁྲིམས་གྲོགས་དང་སློབ་ཚོགས་རྣམས་ལ་ཆོས་ཀྱི་
བགྲོ་གླིང་དང་གདམས་པ་བསྩལ་ཏེ་སྐལ་ལྡན་རྣམས་ཐར་བའི་ལམ་ལ་བཙུད་པ་དང་
ཐ་ན་རྩེད་མོ་དང་ག་ཞ་སོགས་ཀྱིས་ཀྱང་བཙོན་གྲོགས་རྣམས་དགའ་བར་བྱས་ཏེ་མི་ཚེ་
འདའ་བ་ནི་ཐབས་ལ་མཁས་ཤིང་ཐུགས་རྗེ་ཆེན་པོ་དང་ལྡན་པ་ཁོ་ནའོ།། དགུང་གྲངས་སོ་
དྲུག་མེ་འབྲུག་ལོར་མུན་ནག་བཙོན་ཁང་ནས་ཕྱིར་ཕུད་དེ་ཉེས་མེད་ལ་ཐ་སྙད་ངན་པའི་
ཉེས་ཅན་ཞྭ་ནག་བཀབ་ནས་ཉིན་མཚན་ལྟོས་མེད་དུ་ས་རྐོ་རྡོ་སློག་སོགས་དོན་མེད་ཀྱི་ལས་
དཀའ་ལ་གཏད་དོ།།
-135

རྣམ་ཐར་པདྨའི་ཕྲེང་བ།
དགུང་གྲངས་སོ་བརྒྱད་ས་རྟ་ལོ་ནས་དུས་འཁྲུགས་ཀྱི་ཡོ་ལང་ཞི་འཇམ་དུ་སོང་བས་ཉེས་
མེད་དཀར་འདོན་བྱས་ཏེ་འཛམ་ཐང་དུ་ཕེབས། དེ་ནུབ་མནའ་བཟའ་ཕུད་སྐབས་སུ་ཁྲ་
ཤིག་ཤིག་གི་སྣང་བ་དང་ཉེ་འཁོར་ཐམས་ཅད་དུ་འཚིག་དྲི་འཐིལ་བས་དེ་ན་ཡོད་པ་རྣམས་
། དགུང་
ཀྱི་མགོ་ན་བ་དང་དུབ་པ་བྱུང་བས་དངོས་སུ་ར་ཧུ་ལས་སྐུ་སྲུང་མཛད་པར་སྣང་
གྲངས་སོ་དགུ་ས་ལུག་ལོ་ནས་མ་དང་མཁའ་འགྲོའི་ལུང་བསྟན་དང་དག་སྣང་བཞིན་དུ་
འཛམ་ཐང་ནས་ཆིབས་ཁ་བསྐྱོད་དེ་རྨར་ཁོག་དང་། རྔ་ཁོག་བརྒྱུད་ནས་བཀྲ་ཤིས་གོང་
། དགུང་གྲངས་
གསེར་ཁ་མདོ་དབལ་བན་དུ་བྱོན་ནས་གདུལ་བྱའི་རེ་བ་བསྐངས་བ་དང་
བཞི་བཅུ་ལྕགས་སྤྲེལ་ལོ་ཡུལ་དེ་རུ་ཐུབ་བསྟན་ཡོངས་འདུས་དགོན་སྐྱར་བཞེངས་ལ་
ཐུགས་འགན་དང་རྒྱབ་སྐྱོར་བླ་མེད་གནང་སྟེ། རྡོ་གྲུབ་ཆེན་དགོན་གཙང་ཆེན་དངོས་གྲུབ་
མདོ་ཁམས་གསུམ་ཟིལ་གནོན་དགྱེས་པ་རྡོ་རྗེས་ཕྱག་
དཔལ་འབར་གླིང་གི་དགོན་ལག 
བཏབས་གནང་བའི་སྙིང་ཏིག་གི་དགོན་པ་ཞིག་ཡིན་ལ། ལྔ་བརྒྱད་ཀྱི་དུས་འཁྲུགས་དྲག་
པོས་རྩ་བརླག་བྱས་པ་དེ་རུ་སྦྲ་གུར་ཕུབ་ཏེ་གྲྭ་རྒན་བཅུ་གསུམ་ཙམ་མགོ་བསྡུས་ཏེ་་་་
ཐུགས་བསྐྱེད་བླ་ན་མེད་པས་ཚོགས་ཆེན་འདུ་ཁང་བསྐྱར་བཞེངས་དང་ཇ་ཁང་གྲུབ་་
པར་མཛད་དེ་དགོན་དེའི་ཡང་བསྐྱར་བསྟན་པའི་མེ་རོ་བསླངས། དེ་ནས་དབུས་ཕྱོགས་ལྷ་
ལྡན་དུ་ཕེབས་ཏེ་ཇོ་བོ་རིན་པོ་ཆེ་ལ་གསེར་ཆབ་གསོལ་བ་དང་བླ་གྲྭ་རྣམས་ལ་སྐུ་འགྱེད་
བཏང་སྟེ་ཐུགས་བསྐྱེད་རྒྱ་ཆེར་བྱས་སོ།།
དགུང་གྲངས་ཞེ་གཅིག་ལྕགས་བྱ་ལོའི་དཔྱིད་ཀར་འཛམ་ཐང་ལ་བྱོན་ཏེ་ཇོ་ནང་བླ་མ་སྐལ་
ལྡན་གཙོར་བྱས་པའི་སློབ་ཚོགས་གྲངས་ལས་འདས་པ་ལ་དབང་ལུང་ཁྲིད་གསུམ་གྱི་་་་་
ཆོས་ཀྱི་འཁོར་ལོ་རྒྱ་ཆེར་བསྐོར་ཏེ་སྨིན་གྲོལ་གྱི་ལམ་ལ་གཟུད་པའོ
དགུང་གྲངས་ཞེ་གཅིག་ཆུ་ཁྱི་ལོ་ལ། ཉི་སུས་ཁོག་བརྒྱུད་དེ་སྐུ་སྐྱེ་སྔོན་མ་ཧོར་བླ་གཞན་
ཕན་གྱི་སྡེ་བ་དབང་གཟི་དཀར་སྟོད་སྡེ་བར་བྱོན་ནས་ལྷ་སྡེ་དང་ཡོན་བདག་རྣམས་་་་་་
-136 -

གར་དབང་རྒྱལ་མཆོག་གླིང་བ།
ཀྱི་འདོད་པ་བཞིན་དུ་བསྲུང་བ་དང་རིམ་གྲོ་མཛད་དེ་ཀུན་གྱི་རེ་འདོད་བསྐངས་པས་དད་
འདུན་དབྱར་ངོའི་ཟླ་ལྟར་འཕེལ་བ་དང་། 
དེ་ནས་སྐུ་གོང་མའི་འཁྲུངས་ནས་ཏཱ་རའི་གནས་
མདུན་གཡུ་ཁོག་ཆུ་བར་ནས་ཧོར་བླའི་གསུང་ཆོས་བྲི་བཞེངས་བྱས་ནས་མཇུག་རྫོགས་ཚེ
དབང་ལུང་ཁྲིད་གསུམ་གྱི་དམ་ཆོས་བདུད་རྩིའི་ཆར་རྒྱུན་གྱིས་གདུལ་བྱ་པདྨར་ཕན་བདེའི་
ལོ་འབྲས་རབ་ཏུ་དུད། 
ལྷག་ཏུ་མགོ་ཟླ་བའི་ནང་དུ་ཚོགས་ཀྱི་འཁོར་ལོ་རྒྱ་ཆེན་པོ་བསྐོར
དེའི་སྐབས་སུ་ཚོགས་རྫས་དང་མཆོད་ཆུ་འཁེང་བ་མེད་ཅིང་ཚོགས་བསྔོ་བའི་ཉི་མ་ལ
གནས་ཡུལ་དག་པའི་ཞིང་ནས་མཁའ་སྤྱོད་རིག་འཛིན་མང་བོ་རྒོད་ཐང་དཀར་གྱི་གཟུགས་
སུ་ཕེབས་ཏེ་ཚོགས་ཀྱི་ཡོ་བྱད་ལ་ལོངས་སུ་སྤྱད་པར་དེ་ན་ཡོད་པ་ཀུན་ཡ་མཚན་པར་གྱུར་
པའོ།།
དགུང་གྲངས་ཞེ་གསུམ་ཆུ་ཕག་ལོ་ལ། 
གཡུ་ཁོག་ནས་སྒེག་ཁོག་བརྒྱུད་དེ་སྐུ་ཡུལ་ལ་ཕེབས
དབལ་ཤུལ་གཙང་སྟོད་སྨད་གཉིས་ཀྱི་སྐྱ་སེར་ཡོངས་ཀྱིས་ཆིབས་བསུ་དང་སྣེ་ལེན་ཟབ་རྒྱས་བྱས་
སོ།། 
གཙང་ར་ཧོར་དགོན་པའི་ཚོགས་ཆེན་འདུ་ཁང་བཞེངས་པའི་ཐུགས་བཀོད་དང་
ནང་དུ་བྱམས་སྐུ་གཙོ་འཁོར་གསུམ་བཞེངས། 
གཙོ་སྐུ་བྱམས་པ་ལ་གྱེན་དུ་ཁྲི་ཉེར་བརྒྱད་
དང་ཚོན་བཞི་ཡོད་པ་དེ་རྟེན་གྱི་གཙོ་བོར་གྱུར་བ་དང་
། དེ་ལ་གསུང་འབྱོན་མ་ཞེས་གྲགས་
ཏེ། 
རྒྱ་ནང་ནས་རྒྱ་རྒས་པོ་ཞིག་བཟའ་ཚང་མང་དྲག་སྟེ་ཁ་གསོ་ཐབས་མ་རྙེད་ནས་གཙང་
སྟོད་དུ་ཞིང་ལས་སོགས་དཀའ་སྡུག་ལ་བརྟེན་ཏེ་གླ་རིན་གོར་སྟོང་གཅིག་དང་གཉིས་བརྒྱ་
ཡོད་པ་དེ། 
ཕ་ཡུལ་ལ་སྐུར་ལོང་མ་བྱུང་བར་རྐུན་མས་བརྐུས
། དེར་ཁོ་སེམས་ཧ་ཅིང་སྐྱོ་
ནས་ཉིན་མཚན་གཉིས་ལ་དུ་ཅོར་བཏོན། 
ཞང་གི་གཉེར་བ་ཨ་ཕོ་རྒྱལ་སྙན་ཟེར་བས་ཁྲིད་
དེ་དེ་གའི་ཁྱིམ་མི་རྣམས་ལ་སྤྲང་མོད་གོར་གསུམ་ཅུ་ཙམ་ལས་མ་རྙེད
། དེའི་གོར་གྱིས་སྤོས་
དང་སྣུམ་སྒྲོན་བཅས་ཉོས་ཏེ་འདུ་ཁང་ནང་གི་བྱམས་པའི་མདུན་དུ་མཆོད་དེ་པུས་ས་ལ་
བཏུད། 
ལག་ཐལ་མོ་སྦྱར་ཏེ་སྐྱབས་འཇུག་ཞུས་ནས་ཡུན་རིང་བོར་བསྡད་པ་ན་ལྷ་གཉེར་
-i37 -

་ རྣམ་ཐར་པདྨའི་ཕྲེང་བ།
གོ་བརྡ་མ་འཕྲོད་སྙམ་ནས་རྒྱ་སྐད་ཅུང་
སྐྱེས་པ་ཟེར་བ་འོང་ནས་སོང་ཟེར་ཡང་མ་སོང་
ང་ལ་ལྷས་རྐུན་མ་ལུང་དུ་མ་བསྟན་། 
ཤེས་པའི་སྒོ་འཛི་ཡི་དམ་ཁྲིད་འོང་ནས་བཤད་ཀྱང་
ན་གཏན་ནས་འགྲོ་བ་མིན་ཟེར་བས་བྱ་ཐབས་མེད་པར་ཁོ་གཉིས་ཀྱིས་སྒོ་ལྕགས་བརྒྱབ་
ཕྱི་དྲོ་ལྷ་གཉེར་སོང་དུས་ཁོ་འཛུམ་མོལ་མོལ་ངང་ང་ལ་ལྷས་རྐུན་མ་ལུང་
ཏེ་ཕྱིར་ཐོན། 
གོར་ཅུང་ཙམ་ལས་ཚང་མ་ཉིན་གསུམ་པར་བཞག་འོང་བློ་བདེ་བར་གྱིས་གསུངས་
བསྟན་ཏེ། 
ཉིན་གསུམ་པ་དངོས་ནས་གོར་སྟོང་ཤུལ་དུ་བཞག་པས་ངེས་པར་ལུང་བསྟན་
བྱུང་ཟེར་ཏེ་ཕྱིན། 
པས་གསུང་འབྱོན་མ་གྲགས་སོ།།
ལོ་ངོ་གསུམ་ལ་དགོན་པའི་ཁྲི་བ་བྱས་ནས་བཤད་སྒྲུབ་ལས་གསུམ་གྱི་རྒྱལ་མཚན་དགུང་་་
ལ་བཏེགས་ཏེ་ཕན་བདེའི་འོད་དཀར་ཆེན་པོས་འཇིག་རྟེན་ཡོངས་སུ་འཁྱོངས་པའོ
རབ་བྱུང་བཅུ་བདུན་པའི་ས་འབྲུག་ལོ་དགུང་གྲངས་ཞེ་བརྒྱད་ནས
རོང་བཞིའི་བདེ་ཆེན་གླིང་བའི་ལུང་བསྟན་ཆོས་བདག་ལུང་ཟིན་སྒྲོན་མ་ལས
པདྨའི་རྒྱལ་ཚབ་བདུད་འདུལ་གཏེར་སྟོན་རྣམསཿ
ཆོས་ཀྱི་དབྱིངས་སུ་མྱ་ངན་མི་འདའ་བཞུགས
རྒྱལ་བསྟན་དོན་དང་འགྲོ་བ་སེམས་ཅན་རྣམས༔
སྙིང་རྗེ་མའི་བུ་བརྩེ་བ་བཞིན་དུ་སྐྱོངས
གང་ལ་གང་འདུལ་ཕྲིན་ལས་རྒྱ་ཆེར་སྟོན༔
མཐའ་བཞིའི་དམག་ལ་དྲག་པོའི་ལས་ལ་བརྩོན༔
དགོན་སྡེ་ཀུན་ལ་ཟབ་མོའི་ཆོས་རྣམས་སྤེལ
ས་མདོ་ཀུན་ལ་བདུད་འདུལ་མཆོད་རྟེན་དང
བསྲེགས་མནན་གཏད་གསུམ་ཕུར་བསྒྲུབ་དག་ལ་འབད
ཅེས་དང་།
དམ་སྲི་མནན་དང་རྒྱ་འདྲེ་མནན་པ་གནད༔ 
-138 -

གར་དབང་རྒྱལ་མཆོག་གླིང་བ།
ལྕོག་ཏིང་མདོ་སྤྲུལ་གྱི་ལུང་བསྟན་ལུང་ཟིན་ཉི་མ་རང་ཤར་ལས།
ལར་དུས་ངན་གྱི་བབ་ལེན་བྱུང་ཚུལ་ནི༔
བདུད་ཤི་འདྲེ་དང་འགོང་བོ་སྤུན་དགུ་དང༔
མི་མཐོ་དམན་ནི་ཀུན་གྱི་སྙིང་ལ་བཞུགས༔
དུས་བར་བར་ནི་ལྷ་སྲིན་ཡུལ་དང་འདྲ
མགོན་དམ་པ་རྣམས་དབུ་དམའ་སྡིག་མགོ་མཐོ༔
དགོན་བདག་ལ་སྐྱ་མིན་གསེར་མིན་འགའ
དཔོན་པོ་ཚོས་ཁྲིམས་ལེགས་བྱེད་པ་མང༔
མཁས་པ་ཚོ་ཁྱི་བཞིན་རྩིས་ཐང་མེད༔
ལུས་གཡོ་སྒྱུ་ཅན་ཀུན་གྱིས་གོང་དུ་བཀུར༔
ངན་རྐུན་རྫུན་དང་ཁྲམ་པ་རང་མགོ་མཐོ༔
དུས་མཐའ་ན་གཅིག་སྡུག་གཉིས་སྡུག་འོང
དོན་བསླུ་མེད་ཀྱི་མི་འགྱུར་རྡོ་རྗེའི་ཚིག༔
དབྱངས་བརྡ་སྦྱར་མཁའ་འགྲོའི་བརྡ་སྐད་ཀྱིས
དུས་སྙིགས་མ་ཡི་བསྐལ་བའི་གསང་གཏམ་ཤར
ལོ་ཐ་ངན་དང་མི་དགེ་དགྲ་འཁྲུགསའོང
འབྱུང་ངེས་པ་ནི་པདྨའི་ལུང་བསྟན་ཡིན༔
འདི་བཟློག་ཐབས་ལ་བདུད་འདུལ་མཆོད་རྟེན་དང
རྣམ་རྒྱལ་དང་རྡོ་རྗེ་གཞོན་ནུ་ལྷ༔
ལྕགས་གསུམ་བཞི་དང་ལྔ་དྲུག་ཡོད་པ་རེ
སྨད་དར་མདོ་དང་ལི་ཐང་ཉག་རོང་དང༔
-139-་

རྣམ་ཐར་པདྨའི་ཕྲེང་བ།
རོང་ཚ་ཤོད་དང་གཡུ་ཁོག་རྒྱ་རོང་དང
ཤར་འཛམ་ཐང་དང་རྨ་ཆེན་ཆུ་མདོར་བརྒྱད༔
ཞལ་མདོ་སྨད་ལ་གཟིགས་ཏེ་བཞེངས་ན་ལེགས
དཔལ་ཨོ་རྒྱན་སྣང་སྲིད་ཟིལ་གནོན་སྐུ
ཉ་མཚོ་དང་བྲག་མགོ་སྡེ་དགེ་དང༔
ཤར་བཞག་བྲའི་མདུན་དུ་བཞེངས་པ་ཡི༔
བརྩེགས་གསུམ་ཐོག་དུ་སླེབས་པ་ཙམ་རེ་དང༔
དཔལ་ཏཱ་རེའི་ནི་རྡོ་ལྷ་རྡོ་འབུམ་སྐོས༔
གདུག་ཤེར་བཟློག་དང་སྐྱབས་འགྲོ་ཆོས་སྐྱོངས་འབོད
སིདྡྷི་དང་མ་ནི་རྒྱང་འབོད་སྒྲོགས
སྔགས་པ་དང་བླ་སེར་ནུས་ལྡན་ཚོས
དགུགས་མནན་དང་དགྲ་བཟློག་འཕངས་བསྲེགས་རེམས
ཡུལ་ཤོག་དང་རང་དགོན་གྲོང་ཤོག་པ
ནན་ཏན་གྱི་མགོ་ཁུར་ཉིན་མཚན་འབད
འདི་བསྒྲུབ་ན་དུས་ངན་ཐན་ལྟས་བཟློག
མི་བསམ་ཡོད་ཚོས་ཐེ་ཚོམ་མེད་པར་རེམས
དཔལ་ཨོ་རྒྱན་ཆེན་པོའི་བརྡ་སྐད་ལས
བློ་ཐེ་ཚོམ་ལོག་ལྟ་ཅན་ལ་གསངཿ ཞེས་དང་།
རིག་འཛིན་པདྨ་རོལ་བ་རྩལ་ལམ་སྒོ་གཏེར་ཡེ་ཤེས་འབྱུང་གནས་ཀྱི་ལུང་བསྟན་དུ།
འདི་འདྲའི་སྡུག་བསྔལ་ཤིན་ཏུ་བཟོད་དཀའ་བ
འདི་ལ་ཕན་ཐབས་བཟློག་པའི་གདམས་ངག་ཞིག
-140 -

གར་དབང་རྒྱལ་མཆོག་གླིང་བ།
ཀུན་ཨོ་རྒྱན་མ་ཧཱ་གུ་རུས་གསུང་དུ་གསོལ༔
ཞེས་ཞུས་ཨོ་རྒྱན་ཆེན་པོའི་ཞལ་ན་རེ
མ་འོངས་སྙིགས་དུས་རྗེས་འཇུག་ཕྱི་རབས་རྣམས
ང་ཡི་ཞལ་གདམས་བཞིན་དུ་སྒྲུབས་པར་གྱིས
ས་མདོ་རྣམས་སུ་མཆོད་རྟེན་ཚད་ལྡན་བཞེངས
ནུས་ལྡན་སྔགས་པས་ཕུར་བ་སྲི་མནན་བྱ
སིདྡྷི་ཀཱི་ལ་ཏཱ་རེའི་རྡོ་འབུམ་དང༔
ས་ཙྪམར་མེ་ཡོན་ཆབ་གླུད་གཏོར་བསྔོ༔
ཨོ་རྒྱན་ང་ལ་སྙིང་ནས་གསོལ་བ་ཐོབས༔
རྒྱུན་ཆད་མེད་པར་སིདྡྷི་འུར་འདོན་བྱ
སྐྱེས་པ་ཕོ་མོ་མ་ལུས་ཐམས་ཅད་གྱི
རྗེ་བཙུན་སྒྲོལ་མའི་སྙིང་བོ་གླུ་རུ་གྱེར༔
གུ་རུའི་སྐུ་གསུང་ཐུགས་ཀྱི་རྟེན་རྣམས་བཞེངས
ང་ཡི་ཞལ་གདམས་བཞིན་དུ་བསྒྲུབ་པར་གྱིས
ཞེས་བསྟན་འགྲོའི་རྒུད་པ་གསོ་བའི་ཆེད་དུ་ས་མདོ་དང་ཆུ་མདོ་རྣམས་ལ་བདུད་་་་
འདུལ་མཆོད་རྟེན་དང་རྣམ་རྒྱལ་མཆོད་རྟེན། གུ་རུ་སྣང་སྲིད་ཟིལ་གནོན་དང་དཔལ་ཆེན་
རྡོ་རྗེ་གཞོན་ནུའི་ལྷ་ཁང་། དྲག་པོའི་ལས་སྦྱོར་སྒོས་མནན་བསྲེགས་འཕངས་གཏད་
སོགས་ཤིན་ཏུ་གལ་ཆེ་བར་ཚད་མའི་སྐྱེས་བུ་རྣམས་ཀྱི་ལུང་བསྟན་སྤྱི་དང༌
། བྱེ་བྲག་
ཏུ་རོང་བཞིའི་བདེ་ཆེན་གླིང་བའི་ལུང་བསྟན་ཆོས་བདག་སྒྲོན་མ་ལས།
སྦ་རོང་བྲག་དཀར་གཏུམ་པོ་ཁྲོ་བའི་རི
སྟག་མོ་འདྲ་བའི་མཆེ་བ་བརྡར་བའི་འོག༔
-141 -

རྣམ་ཐར་པདྨའི་ཕྲེང་བ།
ས་ལ་གྲུ་གསུམ་གནམ་ལ་ཨེ་ཡི་མཚན༔
རུ་ལྔ་གསེར་བོའི་འོག་ཏུ་མནན་པར་བྱ༔
བདུད་འདུལ་མཆོད་རྟེན་ནག་པོ་བརྩེགས་དགུ་བཞེངས
ཞེས་པའི་ལུང་བསྟན་དང་མཐུན་པར།
ས་གནད་ཀྱི་མཚན་མ་ཡོངས་སུ་གསལ་བའི་རྟ་འུ་རྫོང་སྦ་རོང་བྲག་དཀར་དུ
། ཡང་།
བདུད་འདུལ་མཆོད་རྟེན་བརྩེགས་དགུ་ཅན་ཞིག་བཞེངས་པ་དང་
ལུང་བསྟན་ཆོས་བདག་སྒྲོན་མ་ལས།
འགྲོ་རྣམས་ཀུན་ལ་སྙིང་རྗེ་མི་དམན་པར༔
རྒྱལ་མོ་རོང་གི་གཡུ་སྒྲའི་མདའ་ཞབས་སུ
གནམ་ས་ཁ་སྦྱོར་ལྟ་བུའི་གྲུ་གསུམ་མཚན༔
ཤར་ཕྱོགས་ཀླ་ཀློར་གནམ་ཐིལ་མནན་པར་བྱ༔
སྟེང་དུ་རྡོ་རྗེ་ཕུར་བའི་དཀྱིལ་འཁོར་དང
བདུད་འདུལ་ཁྲོ་བཅུ་རྣམས་ཀྱི་ཕུར་བ་བཞེངས
བདུད་འདུལ་ཁྲོ་རྒྱལ་ནག་པོའི་མཆོད་རྟེན་དང
བརྩེགས་དགུ་ལྡན་པར་རབ་གནས་ལྡན་པར་བྱ༔
ཞེས་པའི་ལུང་བསྟན་དང་མཐུན་པར་ས་གནད་ཀྱི་མཚན་མ་མངོན་པར་གསལ་བའི་ས་
དམ་པ་རྫོང་གི་རྒྱལ་མོ་དམུ་རྡོའི་མདའ་ཞབས་སུ་བདུད་འདུལ་མཆོད་རྟེན་བརྩེགས་གསུམ་
ཡང་ལུང་བསྟན་ཆོས་བདག་སྒྲོན་མ་ལས།
ཅན་ཞིག་བཞེངས་བ་དང་། 
དེ་དང་ཉེ་བའི་ཀ་ཀོང་སེང་གེའི་གནས
གཤིན་རྗེའི་ཀི་ཀང་ཕོ་མོའི་ཆོས་འབྱུང་དང༔
རི་གསུམ་འདུས་པའི་འོག་ཏུ་རྒྱ་འདྲེ་དང༔
-142 -

གར་དབང་རྒྱལ་མཆོག་གླིང་བ།
དམ་སྲི་གནོད་སྦྱིན་སྤུན་དགུ་མནན་པར་བྱ༔
སྟེང་དུ་ཨོ་རྒྱན་ལྷ་ཁང་ཕུར་བསྙེན་འབུམ
རྣམ་རྒྱལ་མཆོད་རྟེན་ཚད་ལྡན་བཞེངས་པ་གནད༔
ཕོ་བྲང་ལྔ་བརྩེགས་རི་གསུམ་འདུས་པའི་འོག༔
གཤིན་རྗེ་འཁོར་ལོ་ཕོ་དོང་མོ་དོང་དང༔
ནམ་ལ་གྲུ་གསུམ་རྡོ་བ་གྲུ་གསུམ་དང༔
ཆུ་ལ་གྲུ་གསུམ་ས་ལ་བྲུབ་ཁང་ཚང
རྒྱ་འདྲེ་ཇ་ར་ཇ་ཚག་ཧོར་མནན་དང༔
བདུད་ཕོ་གནོད་སྦྱིན་སྤུན་གསུམ་མནན་པར་གནད༔
ཅེས་པའི་ལུང་བསྟན་དང་མཐུན་པར་གཅེན་ཁྲན་རྫོང་ཀ་ཀོང་སེང་གེའི་གནས་སུ་
རྣམ་རྒྱལ་མཆོད་རྟེན་བརྩེགས་ལྔ་ཅན་དང་། འགྲམ་དུ་གུ་རུ་སྣང་སྲིད་ཟིལ་གནོན་གྱི་ལྷ་ཁང་
ལྕག་གསུམ་ཅན་ཞིག་བཞེངས་པ་དང་། དེའི་སྐབས་སུ། ཉིན་མོར་འཇའ་སྤྲིན་གྱི་རི་མོ་སྣ་ཚོགས་
བཀྲ་ལ་མཚན་མོར་ཟུང་འཇུག་གི་རི་ཤིང་ངོགས་ན་འོད་ཟླུམ་འཁྱུག་པ་སོགས་ཡ་མཚན་པའི་རྟགས་
རྣམས་དེར་ཡོད་ཀུན་གྱིས་མཐོང་བའོ།།
ཡང་ལུང་བསྟན་ཆོས་བདག་སྒྲོན་མ་ལས།
གནས་ཆེན་བཞག་བྲ་དཀར་མོའི་ཉིད་ཞབས་སུ
གུ་རུ་སྣང་སྲིད་ཟིལ་གནོན་བརྩེགས་གང་བཞེངས
ཞལ་རེ་ལྷོ་ནུབ་མཚམས་སུ་བསྒྲད་དེ་བཞུགས
དེ་རྣམས་བསྒྲུབ་ན་སྐབས་སྐབས་བདེ་བ་ཤར༔
ཞེས་གསུངས་པ་དང་མཐུན་པར་གནས་ཆེན་བཞག་བྲ་ནི། དར་མདོ་རྫོང་གནས་ཆེན་
བཞག་བྲ་དཀར་མོའི་ཉིད་ཞབས་སུ་གུ་རུ་སྣང་སྲིད་ཟིལ་གནོན་གྱི་ལྷ་ཁང་བརྩེགས་
-143 -

རྣམ་ཐར་པདྨའི་ཕྲེང་བ།
གསུམ་ཅན་ཞིག་བཞེངས་པའོ།། གཞན་ཡང་། འབར་ཁམས་འཁོར་ཡན་དུ་བྱང་ཆུབ་
མཆོད་རྟེན་བརྩེགས་དགུ་ཅན་དང་། དམ་པ་རྫོང་དབོ་བསྡུ་ངེས་དོན་གསང་སྔགས་གླིང་
དུ་བྱང་ཆུབ་མཆོད་རྟེན་བཞེངས་པ་དང་། ཀུན་བཟང་ཉི་མའི་ལུང་བསྟན་དང་།
སྒོ་གཏེར་ཡེ་ཤེས་འབྱུང་གནས་ཀྱི་ལུང་བསྟན་གསལ་བའི་སྒྲོན་མེ་ལས།
གཡུ་མཚོའི་ཁྲོད་དུ་གསེར་གྱི་ཉ་མོ་འཕྱོ༔
ཞེས་པའི་ལུང་བསྟན་དང་མཐུན་པར་རྟའུ་རྫོང་གཡུ་ཁོག་ཆོས་ཁྲིའི་ཐང་དུ་བདུད་འདུལ་
མཆོད་རྟེན་བརྩེགས་བཅུ་གསུམ་ཅན་དང་དེའི་མཐའ་སྐོར་དུ་འཁོར་ལོ་གསུམ་བརྒྱ་ཉེ་
ཙམ་བཞེངས་པ་དང་། མཆོད་རྟེན་གྱི་གདན་དང་སེང་ཁྲི། བུམ་སྒོ།ཆོས་འཁོར་རྣམས་
སུ་སྐུ་གསུང་ཐུགས་ཀྱི་རྟེན་བྱིན་ཅན་མང་པོ་ཟུང་འཇུག་ལ་བཞག བསྒྲུབ་ལ་ཉེ་བའི་
སྐབས་སུ་ཁོང་གི་རྨི་ལམ་མམ་ཉམས་སྣང་དུ་སྒྲ་སྙན་སྣ་ཚོགས་གྲགས་པའི་ཁྲོད་དུ་འཇའ་
སྤྲིན་སྣ་ལྔའི་འོད་ཕུང་ཕྱོགས་བརྒྱར་འཁྲིགས་པའི་དབུས་སུ། དར་དཀར་བོ་ཐག་ལྟར་
བསྲིངས་བའི་འོད་དཀར་བོ་ཞིག་གི་ལམ་དུ། སྐྱ་སེར་ཕོ་མོ། རྟ་ལུག་ནོར་གསུམ། འབུ་
སྲིན་གྲོག་སྦུར་ཡན་ཆད་ཀྱི་སེམས་ཅན་གྲངས་ལས་འདས་པ་གཅིག་རྗེས་སུ་གཅིག་འབྲང་
ས་ནས་འགྲོ་ཀྱིན་འདུག་པས་འདི་ཅི་ལགས་ཞུས་ཚེ། མཆོད་རྟེན་འདི་བཞེངས་པའི་འབྲེལ་
ཐོག་གི་སེམས་ཅན་རྣམས་མགོན་པོ་འོད་དཔག་མེད་པའི་ཞིང་ཁམས་སུ་འགྲོ་བ་ཡིན་
གསུངས་པ་སོགས་དག་སྣང་ཡ་མཚན་པ་མང་དུ་བྱུང་། མཆོད་རྟེན་འདིའི་འགྲོ་གྲོན་གྱི་
མ་དངུལ་སྒོར་ཁྲི་གཉིས་བརྒྱ་དྲུག་ཅུ་ལྷག་གིས་འགྲོ་སོང་བྱས་པའོ།།
ཝ་གོ་སིདྡྷི་དགོན་དུ་གུ་རུ་གཙོ་འཁོར་གསུམ་གྱི་ལྷ་ཁང་དང་། ཕུ་དམ་དགོན་དང་སྤུས་
མདོར་གུ་རུ་གཙོ་འཁོར་བཞེངས་སྐབས་སུ་མ་དང་མཁའ་འགྲོའི་ཐེའུ་ཕྲན་བབས་ཤིང་
འཇའ་འོད་ཀྱི་གུར་ཕུབས་པ་སོགས་ལྟས་བཟང་མང་དུ་བྱུང་བའོ།།
རི་ཁྲོད་མཁའ་སྤྱོད་དགའ་བའི་ཚལ་གསར་བཞེངས་སྐབས་སུ་གཟིམས་ཁང་གི་ཤེལ་སྒོར་
-144 -

གར་དབང་རྒྱལ་མཆོག་གླིང་བ།
འཇའ་འོད་སྣ་ཚོགས་འཕྲོ་བའི་འོད་ཟླུམ་གཅིག་ཀུན་གྱིས་མཐོང་། དེ་ཅི་ཡིན་སྙམ་པའི་
ཤེལ་སྒོ་ཆུས་བཀྲུས་པ་ན་ཇེ་གསལ་དུ་སོང་སྟེ་མཐར་ཤེལ་དེའི་ངོགས་ཐམས་ཅད་འཇའ་
ཐིག་འོད་ཁྱིམ་གྱིས་ཁེངས། ཞིབ་མོར་བལྟས་ན་འཇའ་ཁྱིམ་གྱི་ནང་དུ་རང་བྱུང་གི་སྐུ་འོད་
དཔག་མེད་པ་དང་ཡི་གེ་ཨ་སོགས་མངོན་པ་མངོན་སུམ་མོ།། གཡུ་ཁོག་ནས་བཞུགས་
ཁང་ནང་དུ་སངས་རྒྱས་སྟོང་ཐང་ཞིག་ཡོད་པ་སངས་རྒྱས་གཅིག་གི་ལྷུང་བཟེད་དང་མཆན་
ཁུང་གཡས་ནས་དྲི་ཞིམ་འཐུལ་བའི་བདུད་རྩི་ཟླ་མང་བོར་བབས། ཐེང་ཞིག་དམ་ཚིག་
ཉམས་པ་ཞིག་གིས་རེག་པས་རྒྱུན་ཆད་མོད་ཤུལ་མངོན་སུམ་དུ་མཇལ་དུ་ཡོད་པའོ།།
གཞན་ཡང་། རབ་བྱུང་བཅུ་བདུན་པའི་ལྕགས་རྟ་ལོ་ལ། པན་ཆེན་བྷི་མ་ལའི་ཡང་
སྤྲུལ་འཁྲུལ་མེད་ཉིད་དུ་ལུང་གིས་བསྔགས་པའི་མཁན་ཆེན་ཟླ་བའི་འོད་ཟེར་གཟུགས་
སྐུའི་བཀོད་པ་ཆོས་ཀྱི་དབྱིངས་སུ་བསྡུས་ཚེ་ཁོང་གི་ཞལ་ཆེམས་ལྟར། ཁམས་ཤྲཱི་སེང་
རྫོགས་ཆེན་དགོན་གྱིས་གདན་ཞུས་ལྟར་བྱོན་ནས་གདུང་རྫོགས་ལེགས་པར་བྱས་ལ།
གཙང་ར་ཧོར་དགོན་དུ་གཡུ་བྱུར་དང་སྤོས་ཤེལ་སྣ་ཚོགས་ཀྱི་ཕྲ་རྒྱན་བྱས་པའི་གསེར་ཟངས་
པའི་མདུན་ཕྲའི་སྤོས་ཤེལ་གྱི་ངོགས་ན་འོད་དཔག་མེད་རང་བྱུང་དུ་ཡོད་པ་ཀུན་གྱིས་མཐུན་
སྣང་དུ་གྱུར་པའོ།། གོང་དུ་བཤད་པའི་རྟེན་བྱིན་ཅན་རྣམས་ལ་དཔགས་ན། ཐུགས་བསྐྱེད་
བླ་ན་མེད་པའི་བསྟན་འགྲོའི་རྒུད་པ་བསམ་བཞིན་དུ་གསོ་ཕྱིར་དུ་ཨོ་རྒྱན་སངས་རྒྱས་
གཉིས་པ་འཇིག་རྟེན་མིའི་རྣམ་པ་ཉིད་དུ་རོལ་བ་ཡིན་པ་གོར་མ་ཆག་སྙམ་པའི་ངེས་ཤེས་་་་
གཏིང་ཚུགས་པ་ཞིག་སྐྱེ་ངེས་སོ།། དེ་ནི་ཐུགས་བསྐྱེད་བླ་ན་མེད་པའི་སྙིང་སྟོབས་ཀྱི་གོ་ཆ་
རྣོན་པོས་བསྟན་འགྲོའི་རྒུད་པ་གསོས་པའི་སྐབས་དེ་བཞི་བའོ།།
-145 -

རྣམ་ཐར་པདྨའི་ཕྲེང་བ།
ལྔ་བ་ནི། གནས་ཡུལ་དག་པའི་ཞིང་རྣམས་སུ་མཁའ་སྤྱོད་རིག་པ་
འཛིན་པ་དང་ཊཱ་ཀི་མ་མང་བོའི་རྗེས་གནང་དང་དག་
སྣང་གི་གཏེར་སྒྲོམ་བཞེས་པ་ནི།
རབ་བྱུང་བཅུ་དྲུག་པའི་ཤིང་སྟག་ལོ་ལ། རང་སྐྱོང་ལྗོངས་རྫོང་ཁག་བཅུ་གསུམ་གྱི་
ཁྲིམས་ཁང་། མང་བན་རྫོང་གི་ཉེ་འདབ། རི་བོ་ཇ་ཧྲན་གྱི་ཉེ་འགྲམ་དུ། ཐེངས་ཤིག་
ལ་ཐུགས་སྐྱོ་ཚད་མེད་ངང་མ་དང་མཁའ་འགྲོ་ལ་གདུང་ཤུགས་དྲག་པོའི་གསོལ་བ་
བཏབས་ཅིང་མཆི་མ་བཀུ་བའི་སྐབས་སུ། གློ་བུར་དུ་འཇའ་འོད་ཀྱི་ནམ་མཁར་ཁྱབ་
ཅིང་རོལ་མོའི་གླུ་དང་དྲི་ཞིམ་གྱི་ངད་པ་འཐུལ་ཅིང་དཔའ་བོ་དང་དཔའ་མོ་ཐུགས་དགྱེས་
པའི་གར་སྟབས་བྱེད་པའི་དབུས་སུ། ཐུགས་རྗེ་ཀུན་ལ་ཁྱབ་པའི་རྗེ་བཙུན་མ་རྡོ་རྗེ་རྣལ་འབྱོར་
མའི་ཞལ་མངོན་སུམ་དུ་གཟིགས་ནས་ཕ་ཕོག་གི་གདམས་ངག་དང་ལུང་བསྟན་དབུགས་དབྱུང་
གནང་བ་དེ། །
ན་མོ་གུ་རུ་བཛྲ་ཌཱ་ཀི་ཡེ༔ ཞེས་སོགས་ནས།
འཇའ་ལུས་འཕོ་ཆེན་ཀློང་དུ་སངས་རྒྱས་ཤོག༔
ཅེས་པ་དང་། ཡང་ཐེངས་ཤིག་ལ། །
ཨོ་རྒྱན་པདྨ་འབྱུང་གནས་ཀྱི་ཞལ་མངོན་སུམ་དུ་གཟིགས་ཏེ།
པད་འབྱུང་བདག་ལས་དྲིན་ཅན་སུ་ཡང་མེད༔
ཅེས་སོགས་ནས། །
བུ་ལས་འཕྲོ་བཟང་བོ་ཤེས་རབ་ཅན
སྔོན་བསོད་ནམས་བསགས་པའི་ས་གཞི་ལ༔

གར་དབང་རྒྱལ་མཆོག་གླིང་བ།
རྟེན་དལ་འབྱོར་ཡོན་ཏན་འབྲས་བུ་སྨིན༔
ཕ་བླ་མ་ཡིད་བཞིན་དབང་གི་རྒྱལ
རྒྱུད་སྨིན་ཅིང་གྲོལ་བ་ཨོ་རྒྱན་རྗེ༔
དུས་རྒྱུན་དུ་མོས་གུས་དད་པའི་མཐུས༔
བུ་ཁྱོད་ཀྱི་རང་རིགས་ཡེ་ཤེས་དེ༔
བརྗོད་གཞི་བྲལ་བ་གདོད་ནས་མ་སྐྱེས་ངང༔
སྤྲོས་མཐའ་བཞི་བྲལ་ཡེ་ནས་དམིགས་མེད་མཁའ
ངོ་བོ་སྟོང་ཞིང་ཀ་ནས་དག་པ་ཡིན །
བདེ་སྟོང་དབྱེར་མེད་རང་བཞིན་ལྷུན་གྲུབ་ངང༔
གནས་མེད་སྤྲུལ་བསྒྱུར་མཛད་ཅིང་འགྲོ་འོང་བྲལ༔
སྐུ་དང་ཡེ་ཤེས་འདུ་འབྲལ་མེད་པའི་ངང༔
རྡོ་རྗེའི་ལམ་ལ་ཡེ་ནས་འཕོ་འགྱུར་བྲལ
ཟབ་གསང་ཡང་དག་མྱུར་པར་མངོན་གྱུར་ནས
འོད་གསལ་བདེ་ཆེན་ལམ་ནས་ང་དང་མཇལ༔
ཏིང་འཛིན་ཟབ་མོ་བརྩེ་བའི་གྲོགས་མཛད་ཡིན༔
ས་ལམ་བར་ཆད་བསལ་ཞིང་མཁྱེན་པའི་གྲོགས
མ་གདུང་བུ་ལ་བརྩེ་བཞིན་ཐུགས་རྗེའི་བདག
རིག་པའི་ཀློང་དུ་ཆོས་སྐུའི་ནུ་ཞོ་བསྣུན༔
འཛིན་མེད་ཀློང་དུ་ཁྱུང་ཕྲུག་འདབ་གཤོག་རྒྱས
སྤྱོད་པ་ཡེ་བྲལ་རྒྱལ་བའི་ཐུགས་ཀློང་རྟོགས
ཆགས་མེད་འབྲས་བུ་སྣང་སྲིད་བྲན་དུ་བཀོལ༔
-147

རྣམ་ཐར་པདྨའི་ཕྲེང་བ།
གཉིསམེད་ཟུང་འཇུག་སྲིད་གསུམ་དབང་བསྒྱུར་མཛད
འོད་གསལ་རྣལ་འབྱོར་མཁའ་ལ་ཐོགས་མེད་འགྲོ༔
རེ་དོགས་བྲལ་བའི་གངས་ཀྱི་སེང་གེ་བཞིན
མཁའ་ལྡིང་འགྲོས་ཀྱི་ཆོས་དབྱིངས་ལ་འུར་འགྲོ
ད་སྔོན་སྟོང་གསུམ་འཇིག་རྟེན་ཆགས་འཇིག་ནས
ཤམྦྷ་ལ་སོགས་གནས་ཀྱི་མཚན་ཉིད་ཀྱང
རིམ་པ་བཞིན་དུ་རྣམ་བཤད་ལེགས་པ་ཡིན༔
ཁྱེད་ཐུགས་ཟླ་བ་ཉ་རྒྱས་འགྲུབ་པར་མཛོད༔
དེ་ལྟར་སྨོན་ལམ་ཡོངས་སུ་འགྲུབ་གྱུར་ནས
སྣང་གྲོལ་རིག་པ་བདེ་སྟོང་ཟུང་འཇུག་ཆེ༔
མི་འགྱུར་ཆོས་དབྱིངས་ངང་ནས་མྱུར་དུ་འགྲོ
ཞེས་གསུངས་ནས་ཞབས་གཉིས་བརྐྱང་བསྐུམ་རོལ་བའི་སྟངས་སྟབས་དང་།
ཞལ་ནས་ཧཱུཾ་དང་ཕཊ་སྒྲ་བསྒྲགས་ནས་མི་སྣང་བར་གྱུར་བའོ།།
ཡང་ཉིན་ཞིག་གི་དག་སྣང་དུ།
ཨེ་མཿ དབང་ཆེན་གསང་བ་གསུང་གི་གནས
པདྨ་གསུང་གི་བཀའ་བབས་ཚེ
མ་ཧཱ་གུ་རུས་བཀའ་བསྩལ་བ༔
རྗེས་འཇུག་མཚོ་རྒྱལ་ལེགས་པར་ཉོན༔
མ་འོངས་དུས་ཀྱི་ཐ་མ་ན
སེམས་ཅན་དམུ་རྒོད་ཁ་དར་ཚེ༔
ང་ཡི་བརྒྱུད་འཛིན་རྒྱལ་མཆོག་དབྱིངས༔
-148 -

གར་དབང་རྒྱལ་མཆོག་གླིང་བ།
བུ་མཆོག་འདི་ལ་གཏད་པའི་རྒྱ༔
ཕྱི་ནང་གསང་བའི་དབང་མཆོག་བུ
ད་ལྟ་ཉིད་དུ་རིག་འཛིན་གྲྭལ
ཐོན་ནས་སྟ་གོན་རྒྱ་གཏད་རན༔
ཕྱི་དབང་ནང་དབང་གསང་དབང་འདི༔
དུས་བབས་ལེགས་པར་བསྐུལ་རེ་རན༔
ལུས་ལ་འགྱུར་མེད་རྡོ་རྗེའི་སྐུ
ངག་ལ་འགགས་མེད་རྡོ་རྗེའི་གསུང
ཡིད་ལ་འཁྲུལ་མེད་རྡོ་རྗེའི་ཐུགས
བུ་འདིའི་ལུས་ངག་ཡིད་གསུམ་ལ
ཡི་དམ་རྟ་ནག་རྟགས་མཚན་མངོན༔
ཀུན་རྫོབ་གཟུགས་སྐུའི་ལྷ་སྐུར་སྣང
ཕྱི་ཡི་སྨིན་བྱེད་དབང་འདི་རྣམས༔
ནང་ལྟར་ནམ་མཁའ་སྟོང་བའི་དབྱིངས
གསང་བ་ལྟར་ན་རྟ་མགྲིན་མངོན༔
དོན་དམ་ཡེ་ཤེས་སྒྱུ་མའི་སྐུ
རིགས་པའི་རྩལ་དབང་མཆོག་དབང་གྲགས
སྣ་ཚོགས་གླེགས་བམ་འདི་གཏད་རན༔
ང་སྤྲུལ་རིག་འཛིན་བྱོན་རེ་རན༔
རྩ་གསུམ་བསྲུང་མའི་བརྡ་འདི་གཏད༔
ཕྱི་ནང་གསང་བའི་ཤོག་དྲིལ་སྒྲིམ་
-149 -

རྣམ་ཐར་པདྨའི་ཕྲེང་བ།
རིན་ཆེན་སྒྲོམ་བུའི་ཐུགས་ཀློང་རྒྱ
བུ་འདིའི་ལུས་ངག་ཡིད་གསུམ་ལ༔
མཆོག་ཐུན་དངོས་གྲུབ་སྩོལ་རེ་རན༔
ནམ་ཞིག་གཉིས་སྣང་དབྱིངས་ཐིམ་ཚེ༔
རྔ་ཡབ་དཔལ་རི་པད་གླིང་འདིར༔
འབྱོན་ནས་རིག་འཛིན་སྲས་སུ་འགྱུར
དུས་བབས་མ་འོངས་འགྲོ་བ་རྣམས
འདྲེན་ནུས་དོན་བྱེད་ཞབས་དྲུང་དུ༔
ལམ་སྣ་དྲོངས་ཤིག་ལྷག་མེད་མཛོད༔
ཐུགས་སྤྲུལ་རིག་འཛིན་བུ་མཆོག་འདིའི་
མཁའ་འགྲོ་ཆོས་སྐྱོངས་གཏེར་བསྲུང་ཚོགས
བྲན་བཞིན་ཁས་བླངས་བཀའ་བསྒོས་བཞིན༔
མ་འདའ་དམ་ཚིག་བཟུང་བ་གཅེས༔ ས་མ་ཡཱ།
ཞེས་གསུངས་པ་དང་། ཉིན་ཞིག་ནམ་མཁའི་དབྱིངས་ནས་བུ་མོ་དཀར་མོ་ཞིག་བྱོན་ནས་
ཁྱེད་དོ་དགུང་རིག་འཛིན་དཔའ་བོའི་ཚོགས་གྲལ་ལ་འགྲོ། ང་རང་མགྲོན་འབོད་ཡིན་
གསུངས་ནས་གཞི་དབྱིངས་འགྱུར་མེད་རིག་པའི་རང་རྩལ་མཆོང་སྒྲོམ་གའུ་སྨུག་པོའི་
དབྱིངས་ལས་རྩལ་སྣང་འདི་ནས་འགྲོ་བའི་ཁ་བྱང་གི་བརྡ་འདི་གཏད་ནས་ཁྲིད་སོང་ངོ་།།
ཡང་ཉིན་ཞིག རྡོ་རྗེ་དབྱིངས་ཀྱི་མཁའ་འགྲོའི་ཞལ་ནས།
གང་ཟག་དད་མོས་ཅན་གྱི་བུ་ལ་ཡང༔
མངོན་སུམ་ཞལ་མཐོང་གསུང་གི་ལུང་བསྟན་ཐོབ༔
པད་འབྱུང་སྤྲུལ་བ་རྒྱུན་ཆད་མེད་པར་འོང༔
-150

གར་དབང་རྒྱལ་མཆོག་གླིང་བ།
ལས་འཕྲོ་བཟང་དང་དག་སྣང་སྙིང་རུས་ཅན
ཁོ་བོ་པད་འབྱུང་འདུ་འབྲལ་མེད་པར་ཡོད༔
ཡར་ངོའི་ཚེས་བཅུར་རྒྱུན་ཆད་མེད་པ་རུ༔
དད་མོས་རྩེ་གཅིག་གསོལ་བ་གདབ་ནུས་ན
ཨོ་རྒྱན་མཁའ་འགྲོའི་ཚོགས་བཅས་མངོན་སུམ་ཡོད༔
འཇའ་འོད་དྲི་བཟང་ཉམས་རྟོགས་གོང་འཕེལ་འགྲོ༔
དེ་ཚེ་པད་འབྱུང་བྱིན་རླབས་ཡིན་པར་ངེས
དེ་ཚེ་གུ་རུའི་ཞལ་ནས་འདི་སྐད་གསུངས༔
གསང་སྔགས་སྣོད་ལྡན་ཡེ་ཤེས་གསང་བའི་མཛོད༔
ད་དུང་ཁྱེད་ཉིད་འགྲོ་བའི་དུས་ལ་བབས
ལས་ཅན་ཁྱེད་དང་སྐད་ཅིག་འདུ་འབྲལ་མེདཿ
ཅེས་གསུངས་སོ། ཡང་ཉིན་ཞིག་ལ།
ཀྱེ་མསྐྱེ་མེད་དབྱིངས་ཀྱི་མཁའ་ཀློང་ནསཿ
འགགས་མེད་ཡེ་ཤེས་ཌཱ་ཀི་མས
སྣ་ཚོགས་རོལ་བས་སྤྲུལ་བསྒྱུར་མཛད༔
བདེ་བའི་ངང་ནས་ཕཊ་སྒྲ་སྒྲོགས
སྟོང་བའི་ངང་ནས་ཉམས་རྟོགས་འཕེལ
བདེ་སྟོང་གཉིས་མེད་ཟུང་འཇུག་གིས
ཞིང་ཆེན་སྤག་པ་མཁའ་ནས་གཡུག
ང་རྒྱལ་བརྡེག་བཙོག་རུ་ཊ་བདུད
གཉིས་མེད་བྱང་ཆུབ་སེམས་ཀློང་དུ༔
-151

རྣམ་ཐར་པདྨའི་ཕྲེང་བ།
བདག་ལྟའི་གཟུང་འཛིན་དབྱིངས་སུ་བསྒྲལ
བདག་མེད་ཆོས་སྐུའི་ངང་དུ་ཕཊ༔
ཞེན་མེད་མཆོད་པ་འབུལ་ལགས་ན
འཛིན་མེད་བདེ་སྟོང་ཀློང་ནས་བཞེངས
སྣང་སྲིད་འཁོར་འདས་གདོད་ནས་དག
དག་མཉམ་མི་དམིགས་ས་ཉིད་ངང༔
བྱ་རྩོལ་ལས་འདས་ས་ལམ་བྲལ
ཡོན་ཏན་ལྷུན་གྲུབ་ཨེ་མ་ཧོ༔ ཞེས་གསུངས་སོ།།
ཡང་ཉིན་ཞིག་ལ།
བདག་གི་སྣང་བ་ལ་སྔོན་གྱི་མཁའ་འགྲོ་མ་བདེ་བའི་གར་མཁན་མ་དེའི་ཕྱག་གཡས་པ་ན་
གསེར་གྱི་བུམ་པ་དྲི་མ་དང་བྲལ་བ་ཞིག་དང་། གཡོན་པར་མེ་ལོང་གསལ་ཞིང་དྭངས་པ་
ཞིག་བདག་ལ་བསྟན་པའི་ཚུལ་མཛད་ནས་དབྱངས་སྙན་པོའི་ངང་ནས་འདི་ལྟར་གསུངས།
ཨ་ཧོརྟོག་བྲལ་བུ་ཆུང་ཤེས་རབ་ཅན
དབྱིངས་ཀྱི་མཁའ་འགྲོ་ང་དང་འཕྲད༔
བྱིན་རླབས་ཡིད་བཞིན་དབང་གི་རྒྱལ
ནུ་ཞོའི་ཚུལ་དུ་ཁྱེད་ལ་བསྟན༔
ཉམས་མྱོང་བཟང་བོའི་རྟ་མཆོག་ལ
རྟོགས་པའི་ཡེ་ཤེས་བུ་ཁྱོད་ཞོན༔
རང་བྱུང་ལྷུན་གྲུབ་ཐང་ཆེན་ལཿ
འགྱུར་མེད་ཡེ་ཤེས་མཚན་པ་ཟུང༔
ཁྱེད་འཇིག་རྟེན་བར་དེར་རིག་པ་འཁྱམས༔
-152 -

གར་དབང་རྒྱལ་མཆོག་གླིང་བ།
བདུད་སྲིན་གྱི་མཛེས་སྡུག་བུ་མོའི་ཚུལ
གདུང་སེམས་ཀྱི་མིག་སེར་བསླུ་ལ་མཁས
འདོད་སྲེད་ཀྱི་ཚ་གདུང་ཆེ་བ་ལཿ
དེའི་ནད་འཇོམས་ཀྱི་བདུད་རྩིའི་ཁྲུས་གསོལ་དང༔
ལས་ཉོན་མོངས་དབང་གྱུར་སྒྲིབ་པ་ཀུན༔
དེའི་གསང་གནས་ཀ་དག་བདེ་ཆེན་ཀློང
རིག་པའི་རང་མདངས་རྒྱས་གྱུར་ནསཿ
སྐུ་གསུམ་ངང་འདིར་རོ་གཅིག་གྱུར །
ཅེས་གསུངས་ནས་བདུད་རྩི་སྤྱི་བོར་བླུགས་ནས་ད་ལན་ཁྱེད་ལ་བར་ཆད་བྱེད་པ་ཐམས་
ཅད་མེ་ལོང་ནང་གི་གཟུགས་བརྙན་ཡལ་བ་ལྟར་དག་པ་ཡིན་ཞེས་གསུང་གི་དབུགས་དབྱུང་
བའོ།། ཡང་ཉིན་ཞིག་མཁའ་འགྲོ་མ་དཀར་མོ་ཞིག་གིས་འདི་ལྟར་གསུངས། །
ཨ་ཧོསྣང་སྲིད་གདོད་ནས་རྒྱལ་བའི་དཀྱིལ་འཁོར་ངང༔
དག་པ་ལྷ་ཡི་རྣམ་པར་རོལ་བ་ལས
མཉམ་ཉིད་བྱང་ཆུབ་སེམས་ཀྱི་རང་བཞིན་ལ༔
སྣ་ཚོགས་བདེ་བའི་གར་མཁན་ལྷ་མོ་ང༔
ཕྱི་ལྟར་བཀྲ་ཤིས་ཚེ་རིང་མཆེད་ལྔའི་ལྷ༔
ནང་ལྟར་ཡེ་ཤེས་མཁའ་འགྲོ་སྡེ་ལྔ་ཡིན
གསང་བ་རྒྱལ་བའི་ཡུམ་ཆེན་ལོངས་སྐུ་མོ
འཁོར་འདས་ཡོངས་ལ་དབང་བསྒྱུར་མཐུ་སྟོབས་བདག༔
དཔའ་བོ་ཡོངས་ཀྱི་སྤྱི་དཔལ་ཆེན་པོ་ཡིན༔
མིང་བརྒྱ་མཚན་སྟོང་སྤྲུལ་བ་དཔག་ཡས་ཤིང༔
-153

རྣམ་ཐར་པདྨའི་ཕྲེང་བ།
སྔགས་སྲུང་ཆེན་པོ་ཡེ་ཤེས་དབྱིངས་ཀྱི་ཡུམ
དཔལ་ལྡན་ལྷ་མོ་བསྟན་བསྲུང་དུད་སོལ་མ༔
རེ་ཏིའི་མཆེད་བཞི་སྤྲུལ་བ་ཡང་སྤྲུལ་བདག༔
སྣང་ཚུལ་མཚན་གྱི་རྣམ་པར་མང་ན་ཡང༔
ཆོས་ཉིད་ཀློང་ནས་སྤྲུལ་གཞི་ཐ་མི་དད༔
གཉིས་མེད་ཐབས་ཤེས་ཟུང་འཇུག་ཡེ་ཤེས་ཆེ༔
སྲིད་གསུམ་མངའ་བདག་འཁོར་དང་ཡང་གཡོག་རྣམསཿ
ནུབ་ཕྱོགས་ཨོ་རྒྱན་མཁའ་སྤྱོད་གཞལ་ཡས་ནས
གནས་བཅས་རང་བྱུང་དུར་ཁྲོད་བརྒྱད་སོགས་པའི
གངས་ཅན་ལྗོངས་དང་པདྨའི་བསྒྲུབ་པའི་གནས
རིན་ཆེན་སྤྲུལ་པའི་མཁའ་ལ་འཇའ་ལྟར་ཤར༔
ཚེ་རབས་དུ་མར་སྐྱེས་བུ་ཁྱེད་དང་བདག
མི་འབྲལ་ལུས་དང་གྲིབ་མ་བཞིན་དུ་འགྲོགས
གཡེལ་བ་མེད་པར་རྟག་ཏུ་སྡོང་གྲོགས་མཛོད༔
ཁྱད་པར་ཨ་ཏི་རང་བྱུང་རྫོགས་པ་ཆེའི༔
གདོད་མའི་སངས་རྒྱས་ས་ལ་མངོན་གྱུར་མཛད
ཡང་གསང་འོད་གསལ་སྙིང་གི་ཐིག་ལེ་ལསཿ
སློབ་དཔོན་ཆེན་པོ་པདྨ་འབྱུང་གནས་ཀྱིས༔
གཉེར་གཏད་བཀའ་ཡི་བསྲུང་མ་དམ་ཚིག་ལས
དམ་ལ་མ་འདའ་རྣལ་འབྱོར་ཁྱོད་ལ་ཡང༔
གནས་འདིར་བྱོན་ནས་སྤྲུལ་བའི་དགའ་སྟོན་རྣམས༔
154 -

གར་དབང་རྒྱལ་མཆོག་གླིང་བ།
པདྨའི་ཐ་ཚིག་ཡིན་པས་དངོས་གྲུབ་ལོངས
ཁྱེད་ཀྱི་སྐུ་ཚེ་ཡར་ངོའི་ཟླ་ལྟར་རྒྱས
མཛད་ཕྲིན་ནམ་མཁའི་ཕ་མཐར་ཁྱབ་རྒྱས་ནས༔
བརྒྱུད་འཛིན་སློབ་བུ་དབྱར་མཚོ་རྒྱས་པ་ལྟར
ཐུགས་གཏེར་མཐའ་ཡས་འགྲོ་དོན་ཕྱོགས་ལས་རྒྱལ
རང་སྣང་སྐུ་གསུམ་ལྷུན་གྲུབ་འབ་ཆུབ་ལ
ཞེས་གསུངས་ནས་ཞལ་འཛུམ་པ་དང་ཡངས་པའི་སྤྱན་གྱིས་གཟིགས་ཅིང་ཐུགས་དགྱེས་
ཚུལ་མཛད་པ་སོགས་མ་བྲིས་སོ།། ཡང་ཉིན་ཞིག མདོ་ཁམས་ཟལ་མོ་སྒང་གི་ཉེ་
འདབས་་
སུ་མཁའ་འགྲོ་མ་ཞིག་གིས་འདི་ལྟར་གསུངས་སོ།།
པདྨའི་རྒྱལ་ཚབ་ངན་ལམ་རྒྱལ་མཆོག་དབྱིངས
སྣང་བ་འགགས་མེད་སྟོང་བ་ལ
སྣང་ཆ་ཡེ་ཤེས་གདོད་ནས་བཞུགས
འགགས་མེད་ཀློང་ནས་སྤྲུལ་བསྒྱུར་མཛད
ཆོས་ཅན་ལྟ་བའི་རྣམ་པ་ལ༔
ཆོས་ཉིད་ཟབ་མོའི་ངང་ལ་ཐིམ༔
ཕྱི་རོལ་ཡུལ་སྣང་ཆོས་ཅན་དེ༔
རང་སེམས་འཆར་ཚུལ་རོལ་བའི་རྩལ༔
ཐམས་ཅད་ནམ་མཁའི་ངང་ཉིད་ལས༔
བདེ་ཆེན་རིག་པ་ལྷུན་གྲུབ་ཀྱང༔
སྟོང་ཉིད་ཆེན་པོའི་རྟ་ལ་ཞོན༔
-155

རྣམ་ཐར་པདྨའི་ཕྲེང་བ།
གཉིས་སུ་མེད་པར་བདེ་བ་ཆེ༔
བྱིན་རླབས་མཆོག་གི་དངོས་གྲུབ་ནི༔
རང་རིག་སྐུ་གསུམ་དབྱེར་མེད་ལྷ
རང་བྱུང་ཡེ་ཤེས་བུ་མོ་ང
ཁྱེད་མཇལ་ཨ་ལ་ངོ་མཚར་ཅན༔
ཞེས་སོགས་མ་སྤྲོས་པའོ།། ཡང་ཉིན་ཞིག་ལ་ཉམས་སྣང་འུར་བའི་ཚེ་ན། སྔོན་གྱི་ལས་
འབྲེལ་ཡོད་པའི་ཌཱ་ཀིའི་ལས་རླུང་བག་ཆགས་བསལ་བས་རྟོག་མེད་རྡོ་རྗེའི་གླུ་དབྱངས་
འདི་བླངས་སོ།།
ཨ་ཧོ༔ ཕྱོགས་དང་རིས་མེད་ནམ་མཁའི་རང་བཞིན་ལ༔
དམིགས་མེད་འཛིན་མེད་སྣང་བ་རང་གྲོལ་ངང༔
གཉིས་སྣང་རེ་དོགས་སེམས་ཀྱི་འཁྲུལ་འཁོར་བསླབས
སྟོང་ཉིད་ལྟ་བ་ཟབ་མོ་ཡང་དག་ལམ༔
སྟོང་འཛིན་བློ་དང་མ་བྲལ་ལོག་པའི་ལམ
ལོག་པའི་ལམ་ལ་མོས་པའི་རང་སྣང་བདུད
ཚེ་རྫུ་གནོད་བྱེད་རྒྱལ་འགོང་སྨོན་ལོག་བདུད༔
འདི་དང་ཁྱོད་གཉིས་ཇི་ལྟར་ཚུལ་མི་མཐུན
ཡང་ཡང་གསོན་དང་ཨ་མའི་ཁྱེའུ་ཆུང་ལགས་
ད་ནི་ཆོས་དབྱིངས་མཁའ་ལ་ལ་འུར་བྱོན༔
སྐྱེ་མེད་རང་བྱུང་ངང་ནས་བྲོ་གར་འཁྲབ༔
འགགས་མེད་ལྷུན་གྲུབ་གསལ་བས་ལྟད་མོ་ལྟོས
ཡོན་ཏན་རབ་རྒྱས་སྤྲུལ་པས་འགྲོ་དོན་མཛདཿ
-156 -

གར་དབང་རྒྱལ་མཆོག་གླིང་བ།
བླང་དོར་མེད་པའི་འབྲས་བུའི་ས་རུ་ཕྱིན༔
ཅེས་གསུངས་ནས་མི་སྣང་བར་གྱུར་པའོ།། དེ་ཉིན་དབྱིངས་ཀྱི་མཁའ་འགྲོ་མའི་རང་གཟུཊ་
བསྟན་ནས། ཁྱོད་རྣལ་འབྱོར་བ་ཆོས་ཉིད་མཉམ་པ་ཉིད་ལས་མ་གཡོས་ཤིང་རྟོགས་པའི་
ཡེ་ཤེས་ཀྱི་སྐུར་བཞེངས་པའི་རྣལ་འབྱོར་གྱི་དབང་ཕྱུག་ཆེན་པོ་ཡིན་ན། ང་ནི་རྫོགས་པ་
ཆེན་པོ་བཀའ་ཡི་སྲུང་མ་ཐེག་པ་རིམ་དགུ་ལ་མ་ལྟོས་པའི་རང་བཞིན་ཡེ་ཤེས་ཀྱི་ལམ་
གོང་མའི་ས་ལ་མྱུར་དུ་སྨིན་པར་བྱེད་པའི་རིགས་ཀྱི་བདག་མོ་ཆེ་ཡིན་གསུངས་ནས།
ཨེ་མཆོས་དབྱིངས་བདེ་བ་ཆེན་པོའི་ཕོ་བྲང་ནས
ཡེ་ཤེས་ལས་ཀྱི་མཁའ་འགྲོའི་གཙོ་མོ་ཡང༔
སྔགས་སྲུང་ཨེ་ཀ་ཙ་ཏི་མངའ་གསོལ་བའི༔
སྣང་སྲིད་ལྷ་སྲིན་སྡེ་བརྒྱད་ང་ཡི་འཁོར
སྟོང་གསུམ་སྟོང་གི་འཇིག་རྟེན་ཆེན་པོ་ཡངཿ
དབང་བསྒྱུར་མཁའ་འགྲོ་ལས་ཀྱི་བདག་མོ་ཡིན༔
ལེགས་ཉེས་དམ་ཚིག་རྗེས་གཅོད་ཤན་པ་མོ
སངས་རྒྱས་བསྟན་པ་སྤེལ་བའི་མཐུ་མོ་ཆེ༔
ངེས་གསང་སྙིང་ཐིག་བསྟན་པའི་རྒྱལ་མཚན་ཆེ
ནུབ་མེད་ཟླ་རྒྱས་དཀྱིལ་འཁོར་ཇི་ལྟ་བུརཿ
སྤེལ་མཛད་དངོས་གྲུབ་ཀུན་གྱི་བདག་མོ་ཡིན
ཀྱེ་མ་ཡང་གཅིག་གསོན་དང་སྐལ་ལྡན་བུ
སྣང་སྲིད་སྣོད་བཅུད་ལྷ་སྔགས་གཞལ་ཡས་ཁང༔
གདོད་ནས་ལྷུན་གྲུབ་ཀ་དག་རོལ་བའི་མདངས༔
མ་འགགས་རྒྱུ་མའི་སྣང་བས་རོལ་གར་མཛད
-157 -

རྣམ་ཐར་པདྨའི་ཕྲེང་བ།
ཅིར་སྣང་འཛིན་མེད་ཞེན་པའི་འཁྲུལ་འཁོར་ཞིག 
I
ཆོས་ཉིད་དག་མཉམ་སྟོང་བ་ཆེན་པོའི་རྩལ༔
སྣང་སྲིད་ལྷ་ཡི་དཀྱིལ་འཁོར་ཡེ་ནས་རྫོགས
གཉིས་མེད་མཉམ་པ་བདེ་སྟོང་ཡེ་ཤེས་ཀྱི
གསལ་བའི་ཀློང་ནས་འཁོར་འདས་ཡེ་སངས་རྒྱས
གདོད་ནས་འཁོར་འདས་དམིགས་མེད་ལྟ་བའི་གཞི
འཛིན་མེད་བློ་འདས་རྒྱ་ཡན་སྒོམ་པའི་ལམ
རེ་དོགས་ཡེ་བྲལ་འབྲས་བུ་མངོན་སངས་རྒྱས
མངོན་སངས་རྒྱས་ཀྱང་རིག་པས་ཟང་མ་གྲུབ༔
འཁོར་བར་འཁྱམས་པའི་རིག་པར་འགྱུར་བ་མེད༔
མི་འགྱུར་རིག་པའི་ཀློང་འདི་རྫོགས་པ་ཆེ༔
བློ་འཛིན་སྤྲོས་པ་རང་བཞིན་ཡེ་ནས་དག༔
ཤེས་བྱ་ཀུན་གཟིགས་རིག་པའི་རྒྱལ་བོ་དེ༔
ཐོགས་མེད་རྫུ་འཕྲུལ་ཤུགས་ཀྱིས་མཁའ་ནས་བྱོན༔
མ་རྒན་ཉམ་ཐག་དོན་ཀུན་འགྲུབ་པར་ཤོག༔
ཅེས་གསུངས་པའོ།།
ཡང་ཉིན་ཞིག་གི་ཚེ་ན་ཡེ་ཤེས་ཀྱི་མཁའ་འགྲོ་མ་བདེ་ཆེན་དམར་མོ་རྡོ་རྗེ་རྣལ་འབྱོར་མའི་
ཞལ་ནས། རྫོགས་ཆེན་སྐུ་གསུམ་གྱི་དགོངས་པ་མྱུར་ལམ་ཐེག་མཆོག་ཡེ་ཤེས་དཔག་
བསམ་འབྲས་སྨིན་འདི་བླངས་སོ།།
ཨེ་མ་ལེགས་སོ་སྐལ་ལྡན་ངོ་མཚར་ཅན༔
སྣང་བ་ཤར་གྲོལ་སྟོང་བའི་ངང་ཉིད་ལས༔
-158 -

གར་དབང་རྒྱལ་མཆོག་གླིང་བ།
རིག་པ་ཡེ་ཤེས་གསལ་བའི་སྒྲོན་མེ་ཆེ༔
རང་དང་གཉིས་མེད་ལྷན་ཅིག་གནས་པ་ལ
རང་ངོ་མ་ཤེས་ལོག་པའི་ལམ་ལ་གོལ༔
མ་རིག་གཉིས་འཛིན་སྣང་བའི་འཛིན་པ་བྱུང༔
ཕུང་ཁམས་སྐྱེ་མཆེད་གཟུགས་སྒྲ་དྲི་རོ་སོགས
སེམས་དང་སེམས་བྱུང་ཕྱི་ནང་སྣ་ཚོགས་ཀུན༔
དུས་གསུམ་ལས་འདས་སྤྲོས་པའི་མཐའ་ལས་འདས
མཐའ་བྲལ་རྒྱ་ཡན་ལྟ་བའི་ཀློང་ཆེན་པོ༔
བལྟར་མེད་ལྟད་མོ་ལྟ་བ་རིག་པའི་ཀློང
ཆོས་སྐུའི་ངོ་བོ་དབྱིངས་ལས་རྫོགས་པའི་ཀློང
ཆོས་ཉིད་ཀློང་ཡངས་ཆེན་པོ་ཨ་ལ་ལཿ
ཧོའཛིན་མེད་བློ་འདས་ནམ་མཁའི་རང་བཞིན་ངང༔
རང་བྱུང་རིག་པ་གདོད་ནས་སྐྱེ་མེད་ངང༔
བྱུང་མ་མྱོང་བའི་བཅིང་གྲོལ་མཐའ་ལས་འདས༔
ཡེ་གྲོལ་དམིགས་མེད་བསྒོམས་པའི་ཀློང་ཆེན་པོ༔
ངོ་བོ་ཀ་དག་རང་བཞིན་བྱང་ཆུབ་སེམས
ཟུང་འཇུག་རྣམ་དག་ཆོས་ཀུན་སྙིང་བོ་ཆེ
ཟུང་དུ་མ་འཇུག་ཡེ་ནས་ཟུང་འཇུག་ཆེ༔
བསྒོམ་རྟོགས་ཡེ་བྲལ་ཀློང་དུ་ཨ་ལ་ལཿ
རང་བྱུང་གནས་ལུགས་འགྱུར་མེད་ཀློང་ཆེན་པོ
བདེ་སྟོང་དབྱེར་མེད་ཡེ་ཤེས་གསལ་བའི་ཀློང
-159 -

རྣམ་ཐར་པདྨའི་ཕྲེང་བ།
གསལ་སྟོང་མཉམ་གནས་ཆེན་པོར་བླང་དོར་བྲལ༔
སྣང་བ་ཞེན་མེད་སྤྱོད་མེད་དགོངས་པ་ཆེ༔
ལྟ་བའི་ཡང་རྩེ་ཨ་ཏིའི་ཀློང་ཡངས་ན༔
ཆོས་ཅན་དམིགས་མེད་ཆོས་ཉིད་ནམ་མཁའི་ཀློང
རྨད་བྱུང་ཀུན་བཟང་གཞོན་ནུ་བུམ་པའི་སྐུ
སྤྱོད་པ་ཡེ་བྲལ་སྤྱོད་མེད་གསང་བའི་སྐུ
དབྱེར་མེད་མཉམ་པ་ཆེན་པོ་ཨ་ལ་ལ་
གདོད་ནས་ཆོས་ཉིད་ནམ་མཁའི་རང་བཞིན་ངང༔
ལྟ་སྒོམ་སྤྱོད་པར་སྤྲོས་པ་མཐའ་དང་བྲལ༔
སྐུ་གསུམ་མཚན་མའི་ཐ་སྙད་ལས་འདས་པ
དུས་གསུམ་ཕྱོགས་མཐའ་ཡེ་བྲལ་གཉུག་མའི་ཀློང
དུས་གསུམ་རིག་པའི་ཀློང་དུ་རྫོགས་པ་ཆེ༔
འཁོར་བ་དང་ནི་མྱ་ངན་འདས་པའི་ཆོས
ཐམས་ཅད་ཡེ་གྲོལ་རང་རིག་སྐུ་གསུམ་ཀློང༔
ཡེ་ནས་སྐུ་གསུམ་འདུ་འབྲལ་མེད་པའི་ངང༔
བསྒྲུབ་བྱ་ལ་སོགས་མཚན་མའི་སྒྲོ་འདོགས་བྲལ
བདེ་སྡུག་རེ་དོགས་འབྲས་བུའི་སྤང་བླང་བྲལ༔
ཡང་བསྒོམ་མེད་པའི་ཀློང་དུ་ཨ་ལ་ལཿ
ཞེས་གསུངས་སོ།། ཡང་ཉིན་ཞིག་ལ། །
ཨེ་མ་གསོན་དང་རིག་པའི་ཤེས་རབ་ཅན
ལས་བསོད་སྨོན་ལམ་མཐུན་པའི་རྟེན་འབྲེལ་གྱིས
-160 -

གར་དབང་རྒྱལ་མཆོག་གླིང་བ།
བསྒྲོད་བྱའི་གནས་ཀྱི་མཚན་མ་ལས་འདས་པ༔
དམིགས་མེད་ཆོས་དབྱིངས་མཁའ་ལ་རྫུ་འཕྲུལ་བསྟན༔
ཐོགས་མེད་མཐུ་ཡི་སྲིན་པོའི་ལས་མཁན་ཡང
མངའ་དབང་བསྒྱུར་ནས་ལངྐ་མགྲིན་བཅུ་སོགས༔
བསྒྲོད་ནས་གནས་འདིར་ཐོན་པ་ངོ་མཚར་ཆེ༔
སྲིན་པོའི་རྒྱལ་བོ་རཀྵ་ཐོད་ཕྲེང་དང
སྐུ་གཅིག་མཚན་ལྔ་གྲགས་པའི་པདྨ་རྒྱལ
ཕྱི་ལྟར་སྲིན་པོ་རཀྵ་ཐོད་ཕྲེང་རྩལ༔
སྲིན་པོའི་བུ་མོ་ཡིད་འཕྲོག་མདངས་བཟང་མ༔
བརྟེན་བཅས་སྲིན་ཚོགས་ཕོ་མོ་དབང་དུ་བསྡུས
རང་རང་སྐད་དུ་བདག་གིས་ཆོས་བསྟན་པ༔
ཐམས་ཅད་རྒྱུད་ལ་ཐར་བའི་ས་བོན་བཞག
བོད་ལ་ཐུགས་རྗེ་རྒྱུན་ཆད་མེད་པར་གཟིགས
བཀའ་དྲིན་བསམ་ལས་འདས་པ་ང་ཡིན་ནོ
པདྨ་འོད་ཀྱི་ཞིང་མཆོག་གཞལ་ཡས་ནས
རང་བྱུང་ཆེན་པོ་མཚོ་སྐྱེས་རྡོ་རྗེ་ཡིན
འཁོར་ཚོགས་དཔག་མེད་ཆོས་ཀྱི་འཁོར་ལོ་བསྐོར༔
འགྲོ་དོན་མཛད་པ་རྨད་བྱུང་ལྷུན་གྲུབ་ཚེ༔
དེ་ནས་ཁྱོད་སྟེང་དཔག་ཚད་སོང་ཙ་ན༔
དངོས་གྲུབ་ཆེན་པོའི་བསྐལ་བ་རོལ་བར་འགྱུར
ཞེས་གསུངས་ནས་མི་སྣང་བར་གྱུར་ཏོ།།
-161

རྣམ་ཐར་པདྨའི་ཕྲེང་བ།
དེ་ནས་བདག་ལ་མཁའ་འགྲོ་མ་གཅིག་གི་ཞལ་ནས་རིགས་ཀྱི་བུ་ཁྱོད་གནས་འདིར་བྱོན་
པས་ང་རང་གིས་ཁྱེད་ལ་ལས་དོན་དང་ཕྲིན་ལས་བསྒྲུབ་ཟེར་ནས་འདི་སྐད་གསུངས།
ཧ་ཧབོད་ཡུལ་ཤར་ཕྱོགས་ཟལ་མོའི་སྒང་འདབས་ནས༔
སྨོན་ལམ་འཕྲོ་སད་དུས་ལ་ད་བབ་སྲིད
འོག་མིན་པདྨའི་ཞིང་མཆོག་ཐོན་པ་ཡིན
ཞེས་གསུངས་ཏེ་ཕྱག་གཡས་བརྐྱང་ནས་བདག་གི་སྤྱི་བོར་བཞག་པས་བདག་ཀྱང་ད་
ལྟ་གཉིད་ལས་སད་པ་ལྟར། གཞལ་ཡས་ཁང་ཆེན་པོ་ཞིག་གི་ནང་དུ་ཐོན་པ་དང་།
འཁོར་ཚོགས་གྲངས་ལས་འདས་པའི་དབུས་ན་པདྨའི་སྡོང་བོ་ཡལ་ག་འབུམ་བརྡལ་
རྒྱས་པའི་ཟེའུ་འབྲུའི་སྟེང་ན། ཉི་མ་དང་ཟླ་བའི་དཀྱིལ་འཁོར་ཁྱོན་ཡངས་པའི་སྟེང་
ན་སྣང་སྲིད་ཟིལ་གནོན་གུ་རུ་པདྨ་འབྱུང་གནས་བཞུགས་པ་དང་། དེའི་དྲུང་ན་རྒྱ་བོད་
ཀྱི་ལོ་པན་དང་གྲུབ་ཐོབ་རྣམས་སྐར་ཚོགས་ལྟར་ཁྲ་ལམ་མེར་བཞུགས། གཡས་ན་དཔའ་
བོ་དང་དམ་ཅན་ཆོས་སྐྱོངས་སྲུང་མ་གངས་ཆེན་སྡེ་ཚོགས་དང་། གཡོན་ན་དཔའ་མོ་
དང་མོ་རྒྱུད་མ་མོ་མཁའ་འགྲོ་རྒྱ་མཚོའི་ཚོགས་མ་ལུས་པར་བཞུགས། །
ཞིང་དེར་བཞུགས་པ་རྣམས་ཀྱིས་བཤད་བསྒྲུབ་ཀྱི་ཉམས་དང་རྟོགས་པའི་བགྲོ་གླེང་འུར་བ་
དང་། མཁྱེན་བརྩེ་ནུས་པའི་གང་ལ་གང་འདུལ་གྱི་གར་སྟབས་ལ་རོལ་ཞིང་བཞུགས་པ་
སོགས་མ་སྤྲོས་སོ།།
ཨེ་མཕྱོགས་བཅུ་དུས་གསུམ་རྒྱལ་བ་སྲས་བཅས་དང
སྣང་མཐའི་བྱིན་རླབས་ཐུབ་པའི་རྒྱལ་ཚབ་ཆེ༔
སྐྱེ་འཆི་བྲལ་ཏེ་པད་སྡོང་དབུས་སུ་འཁྲུངས
པདྨ་འབུམ་བརྡལ་ཉི་ཟླ་དར་འབོལ་གདན༔
སྣང་སྲིད་ཟིལ་གནོན་མཚོ་སྐྱེས་སྤྲུལ་བའི་སྐུ༔
-162 -

གར་དབང་རྒྱལ་མཆོག་གླིང་བ།
སྐུ་ལས་མཛེས་པའི་མཚན་དང་དཔེ་བྱད་སྤུས
རི་རྒྱལ་ལྷུན་པོ་བས་ཀྱང་བརྗིད་རེ་ཆེ༔
ཕོད་ཁ་ཆོས་གོས་ཟ་འོག་བེར་ཐུལ་མནབས
དབུ་ལ་པདྨའི་སྙན་ཞུ་སྒྲོ་ལྟར་མཛེས
ཉི་ཟླའི་རྒྱན་ཅིང་གསེར་གྱི་རྡོ་རྗེའི་ཏོག༔
རིན་པོ་ཆེ་ཡི་སྙན་ཆ་མགུལ་ཆུན་གདུབ
རྩེ་གསུམ་ཐོད་བུམ་འཛིན་ཅིང་རོལ་སྟབས་བཞུགས
གཡས་ན་རིག་སྟོང་གསེར་གྱི་རྡོ་རྗེ་བསྣམས༔
སྐུ་མཆོག་གཡས་གཡོན་སྣ་ཚོགས་ཡལ་ག་ལ༔
པདྨའི་ཟེའུ་འབྲུ་དར་འབོལ་གདན་མཛེས་སྟེང
ཡུམ་མཆོག་མཁའ་འགྲོ་གཉིས་པོ་སྒེག་པའི་ཉམསཿ
དབུ་སྐྲ་སིལ་མར་རིན་ཆེན་སྣ་ལྔས་བརྒྱན༔
དར་ཟབ་པཉྩ་ལི་ཀ་སྐུ་ལ་གསོལ༔
ཕྱག་གཉིས་བྷནྡྷ་བདུད་རྩི་མཆོད་པའི་ཚུལ༔
ཞལ་འཛུམ་གཙོ་བོར་བལྟ་ཞིང་ལྷང་ངེར་བཞུགས
མདུན་གྱི་ཌཱ་ཀྐི་མ་བཞི་བཞེངས་སྟབས་མཛད༔
མདའ་དར་ཚེ་བུམ་འཛིན་ཅིང་རིན་ཆེན་བརྒྱན༔
གཙོ་འཁོར་དེ་རྣམས་ཞལ་འཛུམ་མུལ་ལེར་བཞུགས
འོད་ཟེར་འཕྲོས་པས་ལྟ་བས་མི་ངོམ་པ །
ཐུགས་རྗེ་ནམ་ཡང་འགྲོ་དོན་མཛད་པ་ཡིན
རྒྱ་བོད་རིག་འཛིན་གྲུབ་ཐོབ་ཐམས་ཅད་དང༔
-163 -

རྣམ་ཐར་པདྨའི་ཕྲེང་བ།
རྗེ་འབངས་ཉེར་ལྔ་རིག་འཛིན་བརྒྱ་རྩ་བརྒྱད
རང་རང་གདན་ལ་དགྱེས་པར་བཞུགས་ནས་ཡོད
ཀུན་ཀྱང་ནམ་ཡང་ཆོས་སྨྲས་མ་ཆད་པར
གསང་སྔགས་ཟབ་མོའི་ཆོས་སྒྲ་དི་རུ་རུ༔
དེ་ཡི་ཕྱི་རིམ་ནང་གི་མཆོད་འབུལ་སོགས
ཐམས་ཅད་རྒྱན་བཅས་གར་སྟབས་འགྱུར་ཞིང་འདུག
ངོ་མཚར་ཕྱི་རོལ་འདོད་རྣམས་འཁྱམས་གྲུ་ཆད
ལྷ་དང་ལྷ་མོ་དཔག་མེད་དུང་ཕྱུར་ཡི༔
གཟུགས་སྒྲ་དྲི་རོ་རེག་བྱ་ཆོས་ལ་སོགསཿ
མཆོད་རྫས་བྱེ་བྲག་གྲངས་ལས་འདས་པ་ཐོགས
གར་སྟབས་དབྱངས་ཀྱིས་པད་འབྱུང་སྐུ་ལ་བསྟོད༔
དུས་ཀུན་བདེ་སྐྱིད་བསམ་མི་ཁྱབ་པར་བཞུགས
གཞལ་ཡས་ཆེན་པོ་ཕྱི་ཡི་སྒོ་བཞི་ལ
རྒྱལ་ཆེན་སྡེ་བཞི་སྒོ་བས་བཀའ་ཉན་མཛད༔
དེ་ཡི་ཕྱི་རིམ་སྐལ་ལྡན་ཕོ་མོ་རྣམས༔
ལྷ་དང་ལྷ་མོའི་ཚུལ་དུ་བྲོ་གར་འཁྲབ༔
དྲི་ཞིམ་ངད་ལྡན་བདེ་བའི་བསིལ་རླུང་གཡོས༔
མེ་ཏོག་ཆར་འབེབས་འཇའ་སྤྲིན་དྲྭ་བས་འཁྲིགསཿ
ཞིང་ཁམས་དེ་ཡི་ཕྱི་རོལ་འཁོར་ཡུག་ལ
དྭངས་གསལ་རྙོག་མེད་རྒྱ་མཚོ་ཆེན་པོས་བསྐོར༔
རྒྱ་མཚོའི་ནང་དུ་ཆུ་བྱ་དུང་འབུ་སོགས

གར་དབང་རྒྱལ་མཆོག་གླིང་བ།
ཀླུ་ཡི་བུ་དང་བུ་མོ་མང་པོ་ཡིས
གར་རྩེད་རོལ་ཞིང་སིདྡྷིའི་དབྱངས་སྒྲ་སྒྲོགས
ཞིང་ཁམས་དེ་ལ་མང་བོས་བསྟོད་ཅིང་འདུག
ལན་རེ་སྲིན་པོ་ཕོ་མོ་བྲན་དུ་བསྡུསཿ
གསང་སྔགས་ཟབ་མོའི་ཆོས་རྣམས་མ་ལུས་བསྟན༔
བོད་ལ་རྒྱུན་ཆད་མེད་པར་ཐུགས་རྗེ་གཟིགས
དེ་ལྟར་ཞིང་ཁམས་ཁྱད་འཕགས་ཚད་ལས་འདས༔
ལས་ཅན་སྐྱེས་བུ་དག་གིས་མཐོང་བའི་ཚེ
པདྨ་འབྱུང་གནས་བདག་གིས་འདི་སྐད་གསུངསཿ
རིག་འཛིན་པད་འབྱུང་བདག་གི་སྨོན་ལམ་སྟོབས
ལས་ཅན་སྐྱེས་བུ་གནས་འདིར་ཐོན་པ་ཡིན་
རིག་སྟོང་བླ་ན་མེད་པའི་ཡོན་ཏན་ཆེ༔
གོ་འཕང་འཐོབ་པས་འབྲས་བུ་སྨིན་ཅིང་གྲོལ
སེམས་ཉིད་འོད་གསལ་ཡེ་གྲོལ་ཡེ་ཤེས་ཆེ
ད་ནི་རང་བྱུང་ཡེ་ཤེས་རང་ཞལ་མཇལ
སྐུ་ལྔ་ལྷུན་གྲུབ་དུག་ལྔ་རང་གྲོལ་ངང་༔
རང་གྲོལ་ལྷུན་གྲུབ་ངང་ནས་འགྲོ་དོན་མཛདཿ
ཟབ་དང་རྒྱ་ཆེན་བཀའ་ཡིས་བསྡུ་བ་མཛད༔
འབྲེལ་ཚད་པདྨའི་ཞིང་འདིར་སྐྱེ་ངེས་པ
བསླུ་མེད་པད་འབྱུང་བཀའ་ཡིན་མི་འགྱུར་རྒྱ
འགྱུར་མེད་ངོ་བོ་ཀ་དག་ལྷུན་གྲུབ་རྒྱ༔
-165 -

རྣམ་ཐར་པདྨའི་ཕྲེང་བ།
སྙིང་པོ་མི་ཤིག་རྡོ་རྗེ་ལྟ་བུའི་རྒྱ༔
རྒྱ་གསུམ་རྒྱས་གདབ་སྐུ་ལྔའི་ཞིང་ཁམས་སོགས
རྟོགས་པའི་ཡོན་ཏན་ཐོབ་དགོས་ས་མཱ་ཡ༔
ཞེས་པ་སོགས་ནི་དག་སྣང་དང་རྗེས་སྣང་གི་བྱིན་རླབས་སྤྲིན་ལྟར་འཁྲིགས་ཤིང་། །
ཟབ་གཏེར་དག་སྣང་གི་མཚན་སྙན་གྱི་ཁ་བྱང་དུ་གར་དབང་རྒྱལ་མཆོག་གླིང་དང་།
རིག་འཛིན་རོལ་བའི་རྡོ་རྗེ། འགྲོ་འདུལ་བདེ་མཆོག་གླིང་སོགས་མཚན་སྙན་གནས་ཡུལ་
དྷི་མ་ཐ་ལའི་ལྷ་གྲལ་དུ་འཇེབས་པ་ནི་རྨད་དུ་བྱུང་བའི་ཞལ་མཇལ་དག་སྣང་གི་སྐབས་དེ་
ལྔ་པའོ།།
-166 -

གར་དབང་རྒྱལ་མཆོག་གླིང་བ།
དྲུག་པ་ནི། དུས་གསུམ་ལ་བསྒྲིབ་པ་མེད་པའི་ཡེ་ཤེས་ཀྱི་སྤྱན་མངའ་ལ་
མངོན་ཤེས་དང་ལུངབསྟན་རྫུ་འཕྲུལ་སྣ་ཚོགས་ལ་
དབང་བསྒྱུར་མཛད་ཅིང་ཚེ་རབས་སྔོན་མར་
རྗེས་སུ་མཁྱེན་པ་ནི།
ངན་ལམ་རྒྱལ་བ་མཆོག་དབྱངས་ཡིན་པ་བྱིས་པའི་དུས་སུ་གསལ་བར་དྲན་ལ་དབུ་་་
ན་རང་གིས་མཐོང་རེག་གི་ཡུལ་དུ་གྱུར་པའི་རྟ་མགོ་ཞིག་ཡོད་པ་དེ། གཞན་གྱིས་
མཐོང་སྣང་གི་དོགས་པས་རྒྱུན་དུ་དབུ་ཞྭ་མནབས་ཏེ་སྦས་པ་ཡིན་ཞེས་ཞལ་ནས་་་་་
གསུངས་སོ།། དཀའ་སྡུག་གི་འཚོ་བ་དང་ཧ་ཅིང་ཛ་དྲག་ཆེ་བའི་ཁྲིམས་ཁང་ནང་ན་
བཞུགས་སྐབས་སུ། ཁོང་གི་བཙོན་གྲོགས་རྣམས་ལ་ང་ཁྲིམས་ཁང་དུ་འཆི་རྒྱུ་མིན།
ངས་མ་འོངས་པར་རྟ་དྲེལ་མང་པོ་དེད་ནས་སྒར་ཆེན་བརྒྱབ་སྟེ་འགྲོ་དགོས་ཚུལ་་་་་
སོགས་འབྱུང་འགྱུར་དུ་མ་ལུང་དུ་བསྟན་པ་ལ། ཁ་ཤས་ཀྱིས་འཆི་རྟགས་ཐོན་འདུག་
བསམས་མོད། འོན་ཀྱང་ད་ལྟ་རུ་དེ་ཀ་དངོས་སུ་འདུག་ཅེས་ད་ལྟའི་བཙོན་གྲོགས་རྣམས་ཀྱི་
ཁ་ནས་རླུང་ལྟར་དུ་གྲགས་སོ།། གཞན་ཡང་། ཁྲིམས་གྲོགས་འཛམ་ཐང་མང་རྒེ་བླ་མ།
ཤར་བ་སྣང་ཞིག་བླ་མ། དམུ་དགེ་བ་སྒོ་མང་བླ་མ། ཀུན་དགའ་སོགས་ལ་ལེགས་ཉེས་
ཀྱི་ལུང་བསྟན་ནམ་ཇི་བཞིན་འཁེལ་བ་བྱུང་བ་དང་། ཁྲིམས་ཁང་ནང་ན་ལྐོག་ཏུ་ཐམས་
ཅད་ཀྱི་ལུང་བསྟན་ཞུ་སའི་བླ་མ་རྣམ་གསུམ་གྲགས་ཏེ། གསང་ལུང་ཁྲ་རྡོ་བླ་མ་ལ་ཁྲ་
ལུང་དང་། ཤུགས་ཆུང་ཁ་ཡེ་སྒྲུབ་བེ་ལ་སྒྲུབ་ལུང་དང་། གཙང་ཐལ་བླ་མ་རྟ་ཁྱུང་ལ་
-167 -

རྣམ་ཐར་པདྨའི་ཕྲེང་བ།
རྟ་ལུང་དུ་གྲགས་པས་མངོན་ཤེས་ལ་ཐོགས་པ་མེད་པར་བཤད་དོ།། གཙང་ར་ཧོར་དགོན་
པར་བྱམས་པ་གཙོ་འཁོར་གསུམ་ལ་ཟུང་འཇུག་འབུལ་སྐབས་སུ་ནན་ཏན་སྒོས་ཟུང་འཇུག་
མགོ་མཇུག་མ་འཆོལ་བར་ལེགས་པོར་འདྲིལ་དགོས་ཚུལ་ཡང་ཡང་གསུངས། ཟུང་འཇུག་
དྲིལ་ཟིན་སྐབས་སུ། ཁོང་བྱོན་ནས་ད་དུང་ལེགས་པོ་ཞིག་ཡོང་མི་འདུག་པས་ཕྱིར་བཤིག་
དགོས་གསུངས་ནས་བཤིག་པས། ནང་དུ་མང་པོའི་མགོ་མཇུག་བསྣོལ་ཡོད་པ་སོགས་
མཁྱེན་པ་ལྟ་བུའོ།།
དེ་བཞིན་དུ་ལེགས་ཉེས་ཐམས་ཅད་བསྒྲིབ་མེད་དུ་མཁྱེན་ཚུལ་མང་པོ་ཡོད་ཁོང་་་་
ཞལ་གསུང་ལྟར་ན། ཁོང་བྱིས་པའི་དུས་ན་བསམ་མེད་ཅིག་འདུག་པས་གཞན་གྱིས་
ཁ་ཉུལ་བ་བཞིན་དུ་མང་པོ་བཤད་པ་དང་རྫུ་འཕྲུལ་ཟེར་ན་མི་ཤེས་མོད་སྤྱོད་པ་སྣ་་་
ཚོགས་བྱས་པ་དང་། ཁྲིམས་ཁང་ནང་ནས་བསྟན་པའི་ཉམས་རྒུད་ལ་སེམས་ནས་མོ་
འདེབས་པ་དང་། དཔྲ་ཕབས་པ། ལུང་བསྟན་བཤད་པ། རྫུ་འཕྲུལ་གྱི་རོལ་རྫུ་སོགས་
བྱས་མོད། འོན་ཀྱང་ཁྲིམས་ཁང་ནས་ཕུད་པའི་ཉིན་ནས་བཟུང་ལྷ་དང་བླ་མར་དབང་
པོར་བྱས་ནས་ཕྱིན་ཆད་དེ་ལྟར་མི་བྱེད་པའི་དམ་བཅའ་བྱས་ཡོད་གསུངས་པ་བཞིན་དུ་
ཇི་ལྟར་གལ་འགགས་ཆེ་བའི་བྱ་བ་དང་ནད་པ། བླ་མ་དང་ཡོན་བདག་ཡིན་ཡང་མོ་
འདེབས་པ་དང་ལུང་བསྟན་བཤད་པ་སོགས་གཏན་ནས་མི་བྱེད་དེ། ངས་ཅི་ཡང་མི་ཤེས་
ཏེ་འཇིག་རྟེན་རང་ག་བ་དང་ཁྱད་ཅུང་ཟད་ཀྱང་མེད་དེ་མིག་བཙུམས་པ་ན་ནག་གཏིབས་
གཏིབས། མིག་ཕྱེས་པ་ན་དཀར་གཏིབས་གཏིབས་ཞེས་རྒྱུན་དུ་དེ་ལྟར་གསུངས་པའོ།།
དེས་ན་ནད་པ་སོགས་ལ་འདིར་སྡོད་གསུངས་པ་རྣམས་ལ་ཕན་ཐོགས་པ་དང་། བསྡད་པ་
ལ་དགོས་པ་མེད་གསུངས་པ་རྣམས་ལ་ཕན་པ་མེད་པ་ལྟ་བུ་དོན་དངོས་སུ་གསལ་བོར་
མཁྱེན་གྱིན་ཡོད་པ་ཀུན་གྱིས་ཤེས་གསལ་ལྟར་རོ།།
རྫུ་འཕྲུལ་ལ་དབང་བསྒྱུར་མཛད་པ་ནི། ཁོང་གི་ཞལ་ནས་ལོ་བདུན་བརྒྱད་ཙམ་གྱི་སྟེང་
-168 -

གར་དབང་རྒྱལ་མཆོག་གླིང་བ།
ཞིག་ལ། ཉིན་ཞིག་ཆུ་ཁར་སོང་ནས་རྡེའུ་མང་བོ་བཅག་སྟེ་རྩེ་བའི་སྐབས་སུ་རྡེའུ་ཞིག་གི་
ནང་དུ་གཤོག་སེར་ཐུམ་བུ་ཞིག་ཡོད། ཁ་ཕྱེས་ནས་བལྟས་ཚེ་ནང་དུ་སྐྱ་ག་ཁྲ་མོའི་སྒྲོ་
བཞིན་སྣུམ་ལ་འོད་འཁྱུགས་པའི་སྐྲ་ཉག་མང་བོ་ཡོད་ལ་དེ་ག་རུ་ནམ་མཁར་གཏོར།ཕྱིས་སུ་
རྫོང་གཏེར་ཀུན་བཟང་ཉི་མར་དེ་ལུགས་ཞུས་ཚེ་དེ་ནི་མཁའ་འགྲོ་ཡེ་ཤེས་མཚོ་རྒྱལ་གྱི་
གཏེར་མའི་དབུ་སྐྲ་ཡིན་གསུངས་སྐད་དོ།། ཁོང་ལ་ཟབ་གཏེར་དག་སྣང་དང་གཏེར་སྒྲོམ་
སྐོར་ལ། གཏེར་སྒྲོམ། གསེར་སྐུ། ལི་ལས་གྲུབ་པའི་རྡོར་དྲིལ། ཕུར་བུ། བརྡ་གླུ གཏེར་
ཆོས་མང་དུ་ཡོད་མོད། ཁོང་གི་ཞལ་ནས་ངའི་གཏེར་ཆོས་ཀྱིས་སྐྱེ་བ་འདི་ལ་བསྟན་འགྲོ་ལ་
ཕན་ཐོགས་པོ་མི་འདུག་པས་བྱིན་རླབས་ཀྱི་ཚན་ཁ་ཤིན་ཏུ་ཆེ་བའི་བསམ་ལྷུན་དང་ཙིའུ་
དམར་གསོལ་ཁ། རྡོ་རྗེ་རྣལ་འབྱོར་མའི་སྨོན་ལམ་བཅས་ཉུང་ཤས་ལས་གཞན་རྣམས་
མེ་ལ་བསྲེགས་པས་དེང་ཕྱིན་འབྲི་རྒྱུ་ཡང་མིན། མ་དང་མཁའ་འགྲོའི་བཀའ་ཆད་མི་འོངས་
ཆེད་དུ་རྒྱུན་དུ་སྣག་ཤོག་བཟུང་སྟེ་དམ་ཚིག་བསྲུང་བ་དང་། བཀའ་ཆད་མི་འོངས་ཆེད་དུ་
ཅུང་ཟད་རེ་བྲིས་པ་ཡིན་ཞེས་གསུངས་སོ།། སྨན་པ་ཚུལ་བཟང་དང་ཁོང་གཉིས་ཆུང་
དུས་སུ། ཨ་འཛུ་མཆོག་དཔལ་ལ་མེ་ཏོག་དང་རླུང་གཡབ་ཀྱི་རྩེད་ཆས་མང་དུ་ཡོད་པས་
ཉིན་ཞིག་ཁོ་མེད་པས། དེར་བལྟ་དགོས་ཟེར་ནས་ཁོང་གཉིས་སོང་ནས་ཁང་བའི་སྟེང་
གི་འཕོ་སྦྱང་གི་བུ་གར་ཆུང་ངུ་ཞིག་ཡོད་པ་ནས་མར་སྐེ་རགས་མཐུད་དེ་ཁོང་བབས་ནས་
ཁྱེར་འོང་། བུ་གའི་ཆེ་ཆུང་ལ་བསམས་ན་ཅི་འདྲ་ཆེ་ན་དུད་ཁུང་ཙམ་ལས་མེད་ན་ཡང་དེའི་
ནང་དུ་འཛུལ་བ་བྱས། དེ་དུས་གྲུབ་རྟགས་བསྟན་པ་མ་ཤེས་མོད་ད་ལྟ་བསམས་ན་གྲུབ་
རྟགས་ངེས་ཏིག་གོ་ཞེས་སྨན་པ་ཚུལ་བཟང་གི་ངག་ནས་ངོས་སུ་ཐོས་སོ།། ཡང་། སྨན་པ་ཚུལ་
བཟང་དང་ལྷན་དུ་བྱ་བསྲེག་པ་བདུན་བསད་དེ་ཉིན་གཉིས་ལ་རྩེད་ར་རུ་བཞག་སྟེ་རྩེད་སྤྱད་
བྱས། ཕྱི་ཉིན་ཕུར་ལྕག་གིས་བྲབས་པ་ན་སླར་གསོན་ཏེ་འཕུར་བས་དེ་ལྟར་བསད་པ་གསོ་ནུས་
པའོ། ཡང་། གནམ་བཟའ་གནས་སྐྱིད་དང་ལྷན་དུ་ཞིང་ཐར་གནས་མདུན་དུ་རྩེད་མོའི་
-169 -

རྣམ་ཐར་པདྨའི་ཕྲེང་བ།
སྐབས་སུ། དེ་རུ་རྡོ་འབུམ་ཆུང་ཆུང་ཞིག་ན་རི་བོང་གི་རོ་རུལ་བ་ཞིག་ཡོད་པ་དེ་ཕྱག་ཏུ་
བླངས་ཏེ། དེ་རིང་ངས་རི་བོང་འདི་བྱ་སྦྱིན་བྱེད་རྒྱུ་ཡིན་གསུངས་ནས་ཁ་ནང་དུ་བཟུང་སྟེ་
སྤྲུག་སྤྲུག་ལན་འགར་བྱས་པ་ན། གློ་བུར་དུ་བྱ་རྒོད་མང་པོས་རུབ་བརྒྱབ་པ་དང་། གནས་
སྐྱིད་ཀྱི་ཕ་ཡར་ཁྱུང་མགོན་གྱིས་དེ་མཐོང་ནས་དེ་རུ་ཟོག་ནད་ཀྱིས་ཤི་བའི་ཟོག་རོ་མང་པོ་
ས་ཞབས་སུ་སྦས་པ་བླང་སྙམ་ནས་ཐོན་འོང་། དེར་ཁོང་གཉིས་སྐྲག་སྟེ་བྲོས་སོང་བའོ།།
ཡང་། དངུལ་གྱི་རྐོང་བུ་ཆུང་ཆུང་ཞིག་ཡོད་པ་མཆོད་པའི་ཉིན་མཚན་བཅུ་བཞི་ལ་མ་
གཟིམས་པ་དང་། ཡང་བྱིས་པའི་དུས་ཤིག་ན། རྡོ་གྲུ་བཞི་མ་ཞིག་ལ་ཁུང་བུར་བསྐོས་ཏེ་
སྡོང་བུ་འཛེར་ནས་མར་མེ་བླུགས་ཏེ་མཆོད་པའི་ཉིན་མཚན་གཉིས་ལ་མ་གཟིམས་པའོ།།
ཡང་ཀུན་བཟང་ཉི་མའི་ཆོས་སྒར་དུ་ཡོད་སྐབས་ཤིག་ལ། ཡུལ་དེར་ཆམ་ནད་དྲག་པོ་
ཞིག་བྱུང་སྟེ་མི་མང་པོ་ཤི་ཉིན་ཞིག་ལ་རོལ་བའི་རྡོ་རྗེ་ཁོང་ལ་ནད་བྱུང་གསུངས་ཏེ་ནག་ཚང་
གི་སྒོ་ནས་མགོ་མཇུག་བཟློག་སྟེ་གཟིམས། བླ་མའི་མིག་བལྟས་ཙམ་ཡང་མ་བྱས་པས་
ཡུམ་གྱིས་མ་བཟོད་དེ་ཁོང་ལ་ཞུས་མོད་རོལ་རྒོད་ལ་སྐྱོན་ཅི་ཡང་མེད་སེམས་ཁྲལ་མི་
དགོས་གསུངས། ཁོང་གསང་ཆབ་བྱོན་སྐབས་སུ་རོལ་རྒོད་ངའི་མདུན་དུ་ཤོག་གསུངས་
མོད་མགོ་བཏེག་ཙམ་བྱས་ནས་མར་ལ་ཉལ། ཆོས་ཁྲིད་སྐབས་སུ་གློ་བུར་དུ་བྱོན་པས་
སྙན་གཞི་ཅི་ཡང་མེད་ལ། ཡུལ་གྱི་ཆམ་ནད་དེ་ཡང་གཞི་མེད་དུ་སོང་བའོ།། |
 ཡང་།
ཉིན་ཞིག་ཆོས་སྒར་དུ་སྤྲང་བོ་ཕ་བུ་གཉིས་འོང་སྟེ་ཟས་ནོར་སློང་ཆེད་དུ་བཱ་དཀར་འཁྲབ།
བུའི་རྐང་བ་ཁུང་བུ་ཞིག་གི་ནང་དུ་ཤོར་ནས་བཅག ཕས་བུ་འཁུར་ཏེ་གུར་ནང་དུ་ཕྱིན་
པ་དང་། བུ་ཡར་ལ་ལང་རྒྱུ་མེད་ཅིང་ན་ཟུག་ཧ་ཅིང་ཆེ་བས་ཕ་མྱུར་དུ་ཀུན་བཟང་ཉི་མའི་
མདུན་དུ་སོང་ནས་ཞུས། ཁོང་གིས་སྲོག་ལ་སྐྱོན་ཅི་ཡང་མི་འདུག་ན་ཟུག་ལ་རོལ་བའི་རྡོ་
རྗེས་ཐབས་འདྲ་ཡོད་ཐང་གསུངས་བས་ཕ་རྒན་འོང་ནས་འབྱོན་དགོས་ཞུས་ཚེ། ཧ་ཧ་་་
འདི་ན་བླ་སྤྲུལ་གསེར་ནག་གི་རི་བོ་དང་འདྲ་བ་མང་བོ་བཞུགས་པས་ང་འབོད་དོན་ཡང་
-170 -

གར་དབང་རྒྱལ་མཆོག་གླིང་བ།
མེད་ལ་འགྲོ་དགོས་དོན་ཡང་མེད་གསུངས་ནས་མ་བྱོན། ཉིན་གུང་ཡང་འོང་ནས་ནན་ཞུ་
བྱས་པ་ལ། ཧོར་བ་དབང་འདུས་དང་གཅོད་ལོ་གཉིས་ཀྱིས་ཁོ་སང་སྤྲང་བོ་ཡིན་པས་མི་
བྱོན་པ་རེད་ཁྱེད་བླ་སྤྲུལ་རྣམས་གོར་ལ་དགའ་ཟེར་བས། འོ་ན་འགྲོ་གསུངས་ནས་མངོན་
ལ་བརྒྱུགས། ཐོན་མ་ཐག་ཏུ་འཁྱག་ལྟོགས་དང་སྐོམ་པ་ཆེ་བས་མྱུར་དུ་ཇ་སྐོལ་མར་ཙམ་
འདྲ་ཡོད་ན་ཇ་ནང་དུ་མང་བོ་ཞིག་འཕོངས་གསུངས་ནས། ཆོས་ཅི་ཡང་མ་གསུངས་པར་
ཇ་ཞིམ་པོར་འདུག་ད་ནི་མྱུར་དུ་ཉལ་དགོས་ནང་བར་སྔ་མོར་འགྲོ་དགོས་གསུངས་ནས་
གཟིམས། བར་ལམ་ཞིག་ལ་འབོད་ཀྱིན་འདུག་ཁྱེད་ཚང་གི་སྒོ་ན་ཡོད་པའི་ལྕང་མའི་འབུད་
ཤིང་དེ་ང་ལ་ཨེ་སྦྱིན་གསུངས་པས་སྦྱིན་ཟེར། ཡང་ནམ་བར་ཞིག་ལ་འབོད་ཀྱིན་ཁྱེད་ཚང་
གི་གཡག་རྒན་གཅིག་པོ་དེས་སང་ཉིན་ང་ཨེ་སྐྱེལ་གསུངས་བས་སྐྱེལ་ཟེར། དེའི་སྐབས་
སུ་ནད་པའི་ན་ཟུག་ཞི་ནས་གཉིད་དུ་ཡུར། ནམ་ལང་མ་ཐག་ཙམ་ལ་མྱུར་དུ་ཇ་སྐོལ་དང་
ང་འགྲོ་དགོས་གསུངས་ནས་ཡར་བཞེངས་ཞོར་དུ་ནད་པ་གཉིད་ཡོད་པ་ལ། ད་དུང་གཉིད་
འདུག་ཟེར་ནས་ཐལ་ལྕག་གིས་བརྒྱབ་ཏེ་སྒོ་ལ་བྱོན། ནད་པ་ཚ་འཁྲུལ་བྱས་ཏེ་རྗེས་སུ་
བརྒྱུགས་མོད་རྐང་པ་ལ་སྐྱོན་ཅི་ཡང་མི་འདུག་པས་ཕ་བུ་གཉིས་དགའ་སྟེ་དད་གུས་དཔག་
མེད་བྱས། དེ་ནས་རྒན་པོ་ལ་ལྕང་མ་ཁུར་བོ་དང་རྒྱབ་ཁུག་བཅས་འཁུར་བཅུག་པ་དང་
གཡག་སྣ་ཁྲིད་དུ་བཅུག་ནས་བྱོན། དེ་ལུགས་ཀུན་ཀྱིས་ཐོས་ཏེ་ཡ་མཚན་པའི་གནས་སུ་
གྱུར་པའོ།། ཡང་ཉིན་ཞིག་འཇིགས་མེད་འོད་གསལ་ཟེར་བའི་མཆེད་གྲོགས་ལ། ང་ལ་
དགོང་མོར་རོགས་རམ་ཅུང་བྱེད་རྒྱུ་ཡོད་གསུངས་པས་ལེགས་སོ་ཞུས། དགུང་མོར་མཆོག་
དཔལ་སང་ལ་མཆོད་ཁྲི་ཞིག་གཡར་བ་དང་། དབང་རིས་ལ་ནག་ཚང་ཞིག་གཡར་ཏེ་རྡོར་
རྒྱམ་གྱིས་ཞིང་ཐར་སྲིབ་ངོས་ནསལམ་དཀྱིལ་དུ་ནག་ཚང་ཕུབ། ནང་དུ་མཆོད་ཁྲི་བཞག་ནས་
གཤིན་རྗེ་འཆར་ཀ་ནག་པོའི་གཏོར་མ་བཅས་ཏེ་མཆོད་གཏོར་བཤམས། ཕྱོགས་བཞི་ལ་ཕུར་བུ་
རེ་བརྡབས་ཏེ་རྡོ་བརྩེགས་བྱས། རི་ཁྲོད་ལ་གནོད་པར་བྱེད་པའི་བགེགས་ཤིག་འདི་ན་
-171 -

རྣམ་ཐར་པདྨའི་ཕྲེང་བ།
ཡོད་པས་འདིར་འདུག་དགོས་གསུངས་ནས་ཉིན་བདུན་བསྡད། རྗེས་མར་ཉིན་སྨན་རག་
གཉིས་འཕྱུར་བ་དང་གཏོར་མ་ལ་མེ་རུ་འབར་བ་སོགས་རྟགས་མང་དུ་བྱུང་བ་དང་། ཚེ་
དབང་སྒྲོལ་མ་སང་ལ་ཁྱི་དཀར་པོ་ཞིག་ཡོད་པ་དེའི་ཡར་སྔོན་དུ་ཉིན་རེ་མཚན་མོ་ངུ་ཟུག་
བྱས་ནས་ཡར་མར་དུ་བདའ་འགྲོ་བའི་ཐན་ལྟས་ངན་པ་དང་ཐམས་ཅད་ལ་ཞེད་སྣང་བྱུང་བ་དེ་
མེད་པར་གྱུར་ཏོ།། ཡང་ཁོང་ཁྲིམས་ཁང་ནང་ན་ཡོད་སྐབས་ཤིག་ལ། རི་ངོགས་ནས་སྡོང་བོ་
མང་བོ་ཁོང་དང་རྒས་པོ་གཉིས་ལ་འགྲིལ་དུ་བཅུག རྡོ་ཕ་བོང་ཞིག་ལ་སྡོང་བོ་ཆེ་བ་མང་པོ་
ཐོགས་ནས་འགྲིལ་མ་ཐུབ་པ་ན། ཁོང་གིས་རྒན་པོ་ཁྱོད་ངལ་བསོ་ཅུང་ཟད་ཀྱིས་དང་ངོས་
ཕུད་གསུངས་ནས་སྐད་ཅིག་གིས་ཕུད་དོ།། ཡང་། ལྔ་དགུའི་ལོ་འཛམ་ཐང་ནས་རྒན་
མོ་ཀླུ་སྐྱིད་དང་གཡུ་སྨན་ཟེར་བ་གཉིས་ཀྱིས་ཁོང་གི་དཔྲལ་བར་རྡོག་པས་བསྣུན་ཅིང་དབུ་
སྒྲ་མང་པོ་བཅད་ཀྱང་ཕྱི་ཉིན་ནས་ཤུལ་ཙམ་མེད་པར་དབུ་སྐྲ་ཕྱིར་ལ་སྐྱེས་པ་དང་། ཉིན་
མཚན་བཅུ་བཞི་རེ་ལ་བཀྱིག་བརྡུང་བྱས་ཀྱང་རྐང་པས་འགྲོ་མི་ཐུབ་པ་དང་། ལག་པས་སྐེ་
རགས་བཅིངས་མི་ཐུབ་པ་སོགས་གཏན་ནས་མེད་པར་མ་ཟད་བཀྱིག་བརྡུང་ཅི་ལྟར་བྱས་
ཀྱང་། ལུས་ལ་རྨ་དང་སྔོ་ཐིག་བྱུང་བ་མེད་ཅེས་ཞལ་ནས་གསུངས་སོ།། ཡང་ཉིན་ཞིག་
འཛམ་ཐང་དུ་སྔ་མོར་དུས་འཁོར་གླིང་ནས་ཚུར་འོང་སྐབས། གྲོང་རད་ན་ཤི་རུས་བཞེངས་
པའི་བཀྲ་ཤིས་སྒོ་མང་མཆོད་རྟེན་གྱི་མདུན་ཞོལ། ཀ་ཆུའི་ཆུ་ཁར་ན་མ་དང་མཁའ་འགྲོའི་
ལུང་བསྟན་བཞིན་དུ་ཚེར་ཕུང་ཞིག་འདུག་པ་དེ་ནས་སྦལ་བ་དཀར་པོ་དུང་འདྲ་བ་ཞིག་སོང་།
ཤུལ་ན་རྡོ་ལྷམ་པ་དྲོད་དང་བཅས་པ་ཞིག་ཡོད། དེ་ཁ་ཕྱེས་ཚེ་ནང་ན་ཁ་དོག་ལྗང་གུ་འོད་
འཚེར་བའི་རྡེའུ་གསུམ་འདུག དེ་དག་ཁ་ཕྱེས་ཚེ་ནང་ན་གཤོག་སེར་ཤར་མའི་ངོགས་ན་ཡི་
གེ་དམར་པོ་རྟ་ཕྱག་ཁྱུང་གསུམ་གྱི་གཏེར་མ་ཕྱག་ཏུ་བཞེས། དེ་གའི་བླ་མ་སྐལ་ལྡན་གྱི་ཚ་
མོ་འོད་བཟང་གི་ལག་ལ་བཞག་པ་ཕྱིས་གཟི་ཞིག་བྱིན་ནས་ཡི་གེ་རྣམས་ཁོང་ལ་གནང་
བའོ།། ཡང་ཐེངས་ཤིག་ལ་གཙང་ར་ཧོར་དགོན་གྱི་འདུ་ཁང་གི་ཕྱོགས་བཞི་ལ་ཟངས་
-172 -

གར་དབང་རྒྱལ་མཆོག་གླིང་བ།
ལས་གྲུབ་པའི་ཆུ་སྲིན་གྱི་ཏོག་རྟའུ་རྫོང་ནས་ཉོས། དགོན་ནང་དུ་ཐོན་ཚེ་ཆུ་སྲིན་ཞིག་གི་
འདབ་རྒྱན་ཆད་འདུག་ཕྱིས་བྲག་སྒོ་རྫོང་ནས་ཚ་སྦྱར་བྱས་མོད་ཡང་འཇོག་ཉིན་ཆད་འདུག་
པས་ཁོང་གིས་མ་བཟང་། ཨོ་སྐྱོན་མེད་ཧོར་བ་འཇམ་མགོན་ལ་མྱུར་དུ་བུམ་ཆུ་ཞིག་ཁྱེར་
ཤོག་གསུངས་ནས་བུམ་ཆུས་སྦྱར་བའོ།། གོང་གསེར་དབལ་བན་ནས་ཡོན་བདག་བསམ་
རྒྱམ་སང་ལ། གསེར་ཞྭ་གདོང་སྣ་ས་བཟང་བར་མ་ཟད་སྔོན་ནས་ཁྱེད་ཚང་གི་ས་ཡིན་
པར་འདུག་པས་དེ་རུ་གཏེར་འཇོག་དགོས་གསུངས། རྒན་པོ་བསམ་རྒྱམ་གྱིས་དགུན་སྤྲེལ་
ལུག་གཉིས་ཀྱི་མཚམས་ཡིན་པས་ས་འཁེང་བས་མི་ཆོད་ཞུས་ཚེ། ངས་སྔར་ནས་ཕྱག་ནས་
རེ་གཏོར་མྱོང་བས་སྐྱོན་མེད་གསུངས་སོ།། ཕྱི་ཉིན་སོང་ནས་ས་དེ་རུ་སློགས་གསུངས་པས་
ས་དྲོན་པོར་འདུག མར་ཁུ་བླུགས་པས་མར་ཁུ་འཁོལ་བ་བྱུང་བའོ།། དབལ་བན་གོང་
གསེར་དུ་ཐུབ་བསྟན་ཡོངས་འདུས་གླིང་གི་འདུ་ཁང་བསྐྱར་བཞེངས་སྐབས་སུ་སྔོན་གྱི་གྱང་
ཤུལ་ཞིག་ཡོད་པ་དེ་གཞུ་ལྟར་དུ་གུག་ཡོད་ཀྱང་མདའ་ལྟར་དུ་དྲང་ཐད་དུ་བླངས་པ་དང་།
དགོན་དེར་ཇ་ཁང་ནང་དུ་ཁོང་གིས་ས་ཐབ་བཅའ། ས་ཐབ་ལ་མར་བྱུག་པས་ཐབ་ཀའི་ཁ་
དོག་དུང་འདྲ་བ་ཞིག་ཏུ་གྱུར་སོང་བས་ཐམས་ཅད་ཡ་མཚན་པར་གྱུར་པ་དང་། ཁོང་གིས་
རྟེན་འབྲེལ་བཟང་དགོན་འདིའི་བསྟན་པ་ལེགས་པོ་འོང་གསུངས་སོ།། ཡང་ཉིན་ཞིག ཚེ་
དབང་སང་གི་ཚེ་རིང་ལྷ་མོ་ཟེར་བ་ཤེས་པ་རྣལ་དུ་མི་གནས་ཏེ་སྨྱོས་པས་ཁོང་གདན་དྲངས།
ཨ་ཁུ་ཐོགས་མེད་དང་། སྲས་བསྟན་པའི་ཉི་མ་དང་ཁོང་རྣམས་བྱོན། ཁོང་སྔོན་དུ་འགྲོ་
དགོས་གསུངས་ནས་ཆིབས་པ་ནག་ར་ལ་ལྕག་གིས་བྲབས་ཏེ་བརྒྱུགས། ཆིབས་ལས་
བབས་མ་ཐག་ཏུ་སྨྱོ་ནད་ཀྱིས་ཟིན་པའི་ནད་པ་ལ་རྡོག་ཐོས་བརྒྱབ་ཤིང་ཕཊ་སྒྲ་བྱས་པས་ནད་་་་
གཞི་སེང་དྲག་ལ་སོང་བའོ།། གཞན་ཡང་། གཙང་སྟོད་དབལ་ཤུལ་བསམ་དབང་སྨྱོས་པས་
ཁོང་གིས་གཅོད་བརྡུང་བྱས་པས་དེ་མ་ཐག་ཏུ་སེང་དྲག་ལ་སོང་བའོ།། རྟའུ་རྫོང་ནས་བསོད་
ནམས་ནོར་བུའི་ཆོས་སྒར་ནས་ཇོ་སེར་ཉི་ཤུ་ཡས་མས་ཤིག་ལ་གློ་བུར་དུ་སེམས་ཁམས་
-173

རྣམ་ཐར་པདྨའི་ཕྲེང་བ།
འཁྲུགས་ཤིང་ཁོག་བསྟོད་ན་བ་བྱུང་བས་གཡུ་ཁོག་ཆོས་ཁྲིའི་ཐང་ནས་གཅོད་བརྡུང་བྱས་
པས་ཐམས་ཅད་ནད་ལས་ཐར་བའོ།། ཧོར་བའི་ཤིང་བཟོ་ཞིག་གཙང་སྟོད་ནས་མཚན་
མོར་མི་མགོ་མེད་ཞིག་གིས་ཁོའི་ཕྲག་ལ་ལག་པ་བཞག་སྟེ་འགྲོ་ཟེར་བ་བྱུང་། ཁོ་སྐྲག་ནས་
མྱུར་དུ་ཁྱིམ་ལ་འོང་ནས་ལས་གྲོགས་རྣམས་ལ་རྒྱུ་མཚན་བཤད་སྐབས་སུ། གློ་བུར་དུ་ང་
འགྲོ་རན་ཟེར་ནས་སེམས་ཐོག་ནས་བུད་དེ་སྨྱོས་པས། མཚན་མོར་ཁོང་གི་མདུན་དུ་ཁྲིད་
འོང་བས་ཁོང་གིས་གཅོད་བརྡུང་དང་ཕཊ་སྒྲ་བྱས་མ་ཐག ཁ་སྣ་དག་ལས་ཁ་ལུད་འཛག་
བཞིན་ཐལ་མོ་སྦྱར་ཏེ་བླ་མ་རྟ་ཁྱུང་མཁྱེན་ཟེར་ནས་བསྡད་ཅིང་ནད་ལས་གྲོལ་བའོ།། དེ་
སོགས་མང་པོ་ཡོད་ཀྱང་ཡི་གེ་མང་དོགས་ཏེ་མ་བྲིས་སོ།།
ཁོང་གི་ཆིབས་པ་བཅིབས་ཏེ་ཇི་ལྟར་རི་ཐང་ལ་ཕྱིན་ཀྱང་ཆིབས་པ་ལ་ངལ་བའི་རྣམ་པ་སྤུ་
ཙམ་ཡང་མེད་པ་དང་། ཁོང་གི་བཟའ་བཏུང་ལ་མི་ཅི་འདྲ་མང་ཡང་ཟ་མའི་མི་འདང་བ་
གཏན་ནས་མེད་པ་མངོན་སུམ་མོ།། དེ་ལྟར་རྨད་དུ་བྱུང་བའི་རྫུ་འཕྲུལ་ལ་དབང་མཛད་
ཅིང་གྲུབ་པའི་རྟགས་མཚན་གསལ་བར་མངོན་པའི་སྐབས་དེ་དྲུག་པའོ།།
-174 -

གར་དབང་རྒྱལ་མཆོག་གླིང་བ།
བདུན་པ་ནི། སྤོང་བ་བསམ་གཏན་དང་ཀློག་པ་ཐོས་བསམ་གྱིས་
དོན་གཉིས་མཐའ་རུ་ཕྱིན་ཏེ་སྐུ་གཉིས་ཀྱི་
རྒྱལ་ས་ཟིན་པ་ནི། །
སྒོ་གཏེར་ཡེ་ཤེས་འབྱུང་གནས་ཀྱི་ལུང་བསྟན་གསལ་བྱེད་སྒྲོན་མེ་ལས།
གཙང་ལུང་པདྨའི་སྤྲུལ་བའི་གཏེར་སྟོན་ཞིག
དཔལ་རིའི་རྩེ་ནས་ཐེག་ཆེན་ཆོས་སྒྲ་སྒྲོགས
ཡིད་བཞིན་བྲག་ལ་བདུད་རྩིའི་ཆུ་བོ་རྡོལ༔
ཞེས་དང་། ཧོར་བླའི་ཟབ་ཆོས་ཡང་གསང་ཌཱ་ཀིའི་གབ་ཐིག་ལས།
མ་འོངས་སུམ་ཅུའི་མར་གཤམས་དུས
ས་ལེའི་ཐུགས་སྤྲུལ་བྷ་དྲས་མཚན
དེ་དུས་ཆོས་དབང་རྒྱལ་མཆོག་འཕྲུལ
འཆོལ་སྤྱོད་བཞད་པའི་མིང་ཅན་གྱིས
ཏཱ་རེ་ནས་ཀྱི་ཡང་བདག་འབྱུང༔
དེ་དུས་ཟབ་ཆོས་དགོངས་ཀློང་རྡོལ༔
ཆོས་ཀྱི་བདག་པོས་འགྲོ་ལ་སྤེལ
གང་འབྲེལ་སེམས་ཅན་ཐར་ལམ་འགོད༔
ཅེས་དང་། ཧོར་བླའི་ཡང་ཟབ་མཁའ་འགྲོའི་གབ་ཐིག་ལས༔
དེ་དུས་ཁྱོད་དང་ཨ་ཙར་དཔལ་དབྱིངས་ཀྱི༔
སྤྲུལ་བའི་གཏེར་ཆེན་བསམ་གཏན་གླིང་བ་འབྱུང
འབྲེལ་ཚད་དོན་ལྡན་དཔལ་རིའི་ཞིང་ལ་འདྲེན
-175 -

རྣམ་ཐར་པདྨའི་ཕྲེང་བ།
ཏཱ་རེའི་མི་འགྱུར་གནས་ཀྱི་ཡང་བདག་འབྱུང་
ད་ལྟ་སྨོན་ལམ་དག་པའི་འབངས་རིགས་ནི༔
རྒྱལ་མཆོག་རྣམ་འཕྲུལ་པདྨའི་མཚན་ཅན་གྱིས༔
དགོངས་པ་ཀློང་རྡོལ་རྩལ་ལས་ཐོགས་མེད་སྤེལ
ཆོས་འདིའི་འབྲེལ་ཚད་དཔལ་རིའི་ཞིང་ལ་འགོད
ཅེས་པ་དང་། རྫོང་གཏེར་ཀུན་བཟང་ཉི་མའི་ལུང་བསྟན་དུ།
ལོ་གསུམ་ཟླ་གསུམ་ཞག་གསུམ་དགུ་མིག
ཡིད་ལྷུང་ཕུག་གསུམ་བརྟེན་པའི་བསྐལ་བཟང
འབྱོར་ན་དཔལ་གྱི་བེའུ་གྲོལ་ནས
འོད་གསལ་སྐྱིད་པའི་ཐང་ལ་ངལ་བསོ༔
ཞེས་དང་། པདྨའི་ཡོལ་གོ་མཛེས་པར༔
རིན་ཆེན་སྨན་གྱི་སྡོང་བོར
གཅན་སྤྱང་ཧ་ལས་མ་སྤྱོད
རང་ཚུགས་ལེགས་པར་ཟིན་ན
བཀྲ་ཤིས་དཔལ་དུ་འབར་འགྱུར
ཞེས་སོ།།
འཁྲུལ་ཞིག་ཆོས་ཉིད་བློ་འདས་ཀྱི་ལུང་བསྟན་དུ།
ཙ་རིའི་གནས་མཆོག་བྱ་བྲལ་གར་དབང་མཚན
འབྲེལ་ཚད་རིག་འཛིན་ཞིང་དུ་གདོན་མི་ཟ །
ཞེས་སོགས་རྡོ་རྗེའི་ལུང་བསྟན་དུ་མས་རིགས་གསུམ་མགོན་པོ་དང་ཏཱ་རེའི་གནས་སུ་
བསྔགས་པའི་མཁའ་སྤྱོད་དགའ་བའི་ཚལ་ནི། རབ་བྱུང་བཅུ་བདུན་པའི་བསྐལ་བ་མེ་
-176 -

གར་དབང་རྒྱལ་མཆོག་གླིང་བ།
གླང་ལོར། སྔོན་དབལ་ཤུལ་རྨེ་བ་ན་བཞུགས་སྐབས་མཁའ་འགྲོ་མ་དཀར་མོ་ཞིག་གི་ལུང་
བསྟན་དང་ཉམས་སྣང་། སྔོན་བྱོན་སྐྱེས་བུ་རྣམས་ཀྱི་འཁྲུལ་མེད་ཀྱི་ལུང་དང་། ལྷག་པར་
སྔགས་བན་པ་པདྨ་བདེ་བའི་འབྱུང་གནས་ཀྱི་གསལ་བར་ལུང་བསྟན་ཏེ། མཁའ་སྤྱོད་
དགའ་བའི་ཚལ་གྱི་གནས་ཡིག་ངོ་མཚར་མཐོང་གྲོལ་བཞུགསཿ
ཨེ་མ་ཧོ༔ 
བསིལ་ལྡན་ལྗོངས་སུ་གནས་ཆེན་གནས་ཕྲན་མང༔
ཙ་རིའི་གནས་ལག་མཁའ་སྤྱོད་དགའ་བའི་ཚལ༔
ཨོ་རྒྱན་མཁའ་འགྲོའི་འདུ་གླིང་བཅོ་བརྒྱད་ཡོད
ཤར་ན་རྡོ་རྗེ་མཁའ་འགྲོའི་འདུ་གླིང་རྟགས
བྲག་དཀར་རྡོ་རྗེ་རི་མོ་ཡོད་པར་མངོན༔
ལྷོ་ན་རིན་ཆེན་མཁའ་འགྲོའི་འདུ་གླིང་རྟགས
གྲུ་བཞིའི་གདན་ལ་རཏྣའི་མཚན་པ་ཡོད༔
ནུབ་ན་པདྨ་མཁའ་འགྲོའི་འདུ་གླིང་རྟགས
དམར་བོ་པདྨ་རིགས་ཀྱི་ལྗོན་ཤིང་ཡོད
བྱང་ན་ཀརྨ་མཁའ་འགྲོའི་འདུ་གླིང་རྟགས
རྒྱ་གྲམ་ལྗང་བའི་རྩི་ཅན་ཆ་མི་མཚུངས
གསུམ་ཙམ་དང་ནི་དབུས་ན་རྡོ་མཐིང་ལ
འཁོར་ལོ་འམ་ནི་བམ་གྱི་མཚན་པ་ཡོད༔
གང་ལ་འང་མཁའ་འགྲོའི་སྒྲོམ་ན་ནི༔
དཀར་སེར་དམར་ལྗང་མཐིང་གའི་མདངས་ཅན་ལ
མཁའ་འགྲོ་སྡེ་ལྔའི་སྒྲུབ་པ་ཟབ་རྒྱ་ཅན
སྟག་གི་ལོ་ནས་འབྲུག་གི་བར་ག་རུ༔
-177 -

རྣམ་ཐར་པདྨའི་ཕྲེང་བ།
བར་མ་ཆད་པ་དབང་གི་སྣོད་རུང་གི་བརྒྱ
བྱང་གི་ཕྱོགས་ནས་རལ་འཁུར་བཅུ་གསུམ་ཡོད༔
ལས་ཅན་བུ་ལ་གཏད་རྒྱ་བཀྲོལ་རེ་རན །
དུས་ཀྱི་རྒུད་གསོ་འཇིགས་པ་བརྒྱ་ཕྲག་ཞི༔
ནམ་ཡང་འཇའ་དང་ན་བུན་སྦྲང་ཆར་ཟིལ
གང་བརྟེན་འགྲོ་ལ་སྨིན་གྲོལ་ཆོས་ཆར་འབེབསཿ
གནས་དེར་མཇལ་སྐོར་ཚོགས་དང་གཏོར་མ་སོགས༔
ལས་བཞི་རབ་འབྱམས་ལྷུན་གྱིས་འགྲུབ་པར་འགྱུར
རྡོ་རྗེའི་དམ་རྒྱ་གླང་ནས་སྟག་གི་ཟླ
བརྟེན་ན་དངོས་གྲུབ་རྒྱ་མཚོའི་མངའ་བདག་འགྱུར༔
མ་དག་སྐྱེ་བོས་མཐོང་ན་ཡིད་དབང་འགུགས
སྣང་སྲིད་ལྷ་འདྲེར་སྨིན་གྲོལ་ཆོས་ཆར་འབེབས༔
འབྲེལ་ཚད་དོན་ལྡན་ངོ་མཚར་གནས་ཁྱད་འཕགས
རང་བྱུང་དཔལ་གྱི་མཚོ་མོ་ཤེལ་གྱི་བྲག
ཡིག་དྲུག་དང་ནི་མཁའ་འགྲོ་སྡེ་ལྔའི་སྲོག༔
ཡི་གེ་རང་བྱུང་བརྡ་དང་སྐུ་བརྙན་ཡོད༔
དེ་རུ་ཡུན་བརྟན་བསྟན་པ་རྨད་དུ་བྱུང༔
ཁམས་ཡུལ་མདོ་སྨད་འགྲོ་དོན་ཨེ་མ་ཧོ༔ ས་མ་ཡཱ༔
ཞེས་སོགས་གསལ་བར་བསྟན་པ་དང་མཐུན་པར་གསར་དུ་བཞེངས། གནས་དེ་རུ་
དབང་ལུང་ཁྲིད་གསུམ་གྱི་གདུལ་བྱའི་རེ་བ་སིམ་པར་བྱས་པ་དང་། གཞན་ཡང༌།
ས་སྟག་ལོ་ནས་ད་ལྟར་དབལ་ཤུལ་གཙང་སྟོད་སྨད་དང་གཡུ་ཁོག་རྣམས་སུ་ཞབས་་་
-178 -

གར་དབང་རྒྱལ་མཆོག་གླིང་བ།
ཀྱིས་བཅགས་ནས་མ་ནིའི་ཆོས་ཚོགས་དང་། བདེ་ཆེན་ཞིང་དབང་། ཞིང་བསྒྲུབ། སངས་
རྒྱས་སྟོང་དབང་། འཕོ་བ་སོགས་ཀྱི་གདམས་པ་ཅི་འདོད་གསུངས་ནས་གང་ལ་གང་འདུལ་
གྱི་གདུལ་བྱ་མཐའ་ཡས་པ་ཞིག་ཐར་བའི་ས་བླར་བསྒྲོད་པའོ།། གང་གི་སློབ་མའི་གཙོ་
བོ་ནི། ཇོ་ནང་བླ་མ་སྐལ་ལྡན། མཁན་ཆེན་ཟླ་བའི་འོད་ཟེར། བླ་མ་བཀྲ་ཐོ། རྒྱ་སྤྲུལ་ལུང་
རྟོགས་ཆོས་ཀྱི་ཉི་མ། སྤྲུལ་ཐུབ་བསྟན་དགེ་ལེགས་རྒྱ་མཚོ། སྤྲུལ་བསོད་ནམས་བློ་འཕེལ།
སྤྲུལ་ཚེ་མཆོག མཁན་ཆེན་ཀུན་བཟང་། མཁན་ཤེས་བྱ་ཀུན་གཟིགས་སམ་ཐུབ་བསྟན་
ཚུལ་ཁྲིམས་རྣམ་དག མཁན་ཕུན་ཚོགས་དགེ་ལེགས། བླ་མ་ཆོས་རིག བླ་མ་མཁྱེན་རབ།
རྒྱ་འཇམ་དབྱངས། གཙང་རོང་མཁན་འཇམ་ལོ། སྤྲུལ་ཚུལ་ཁྲིམས་བསྟན་འཛིན། ཨ་ཏེ་
འགྱུར་མེད་རྡོ་རྗེ། ལུང་འབུར་སྤྲུལ་སྐུ་ཐུབ་བསྟན། སྤྲུལ་སྤྲོ་པོ། སྤྲུལ་འགྱུར་མེད་བསྟན་
འཛིན། བླ་མ་ར་ཀླུ། བླ་མ་འཆི་མེད། གཏེར་སྟོན་བློ་བཟང་སོགས་གདུལ་བྱ་མཐའ་ཡས་
པའོ།། ཁོང་གི་གཏེར་ཆོས་དགོངས་རྒྱུད་ཟབ་མོ་དག་སྣང་གི་སྐོར། གསོལ་འདེབས་སྨོན་
ལམ་བར་ཆད་ལམ་སེལ། གསོལ་འདེབས་རྒྱལ་ཀུན་སྤྱི་གཟུགས། རིག་འཛིན་ཚོགས་
མཆོད་བསྡུས་པ། འཇིགས་སྐྱོབས་ལྷ་ལྔ། དག་སྣང་འཕགས་མའི་གསོལ་འདེབས། སེང་
གདོང་མའི་བཟློག་པ། གསུར་མཆོད་འཕྲིན་ལས་ལྷུན་གྲུབ། ངལ་བསོ་མགྲོན་པོའི་སྨོན་
ལམ། ལྷོ་ནུབ་དཔལ་རིའི་སྨོན་ལམ། འབྲེལ་ཚད་དོན་ལྡན། དཔལ་ལྡན་མགོན་པོ་དགྱེས་
པའི་སྤྲིན་བསྐང་གློག་ཞག་འཁྱིལ་བ། ཚེ་རིང་མཆེད་ལྔའི་གསོལ་བསྡུས་དང་། བརྡ་རྒྱུད་
མཁའ་འགྲོ་གཏད་རྒྱ་རིག་འཛིན་བརྡ་སྒྲོམ་གྱི་སྐོར་ལ། ཟབ་གསང་མཁའ་ཁྱབ་རང་གྲོལ་
དག་པ་མཁའ་སྤྱོད་བསྒྲོད་པའི་ཐེམ་སྐས། གསོལ་འདེབས་མྱུར་འཇུག གསོལ་འདེབས་
བར་ཆད་ལམ་སེལ་འདོད་དོན་ཀུན་འགྲུབ། དཔལ་རིའི་སྨོན་ལམ་དྲུང་འཇུག གསོལ་
འདེབས་བྱིན་རླབས་ལྷུན་གྲུབ། གསོལ་འདེབས་བསམ་པ་ལྷུན་གྲུབ། ནང་བསྒྲུབ་རིག་
འཛིན་ཐུགས་ཐིག སྨོན་ལམ་མྱུར་འཇུག རིག་འཛིན་གདུང་འབོད་སྐྱོབས་པ་སེང་གེའི་ང་
-179 -

རྣམ་ཐར་པདྨའི་ཕྲེང་བ།
རོ། འཇིགས་སྐྱོབས་ལྷ་ལྔ། རྩ་གསུམ་ཀུན་འདུས། ཞིང་ཁམས་མྱུར་བསྒྲོད། གསོལ་
འདེབས་ལྔ་བདོའི་འཇིགས་སྐྱོབས། ལྔ་བདོའི་འཇིགས་བརྒྱད་དབྱིངས་སྒྲོལ། སྔགས་སྲུང་
ཨེ་ཀ་ཛ་ཏིའི་བསྟོད་བསྐུལ། རྡོ་རྗེའི་ཐོག་མདའ། ཚེ་རིང་མཆེད་ལྔའི་བསྐུལ་བྱང་། གནམ་
ལྕགས་ཐོག་རྒྱུག ཞིང་སྐྱོང་དུར་ཁྲོད་ལྷ་མོའི་གསོལ་བསྡུས། ཞིང་སྐྱོང་དུར་ཁྲོད་ལྷ་མོའི་
བསྐུལ་བྱང་རཀྟ་གློག་ཕྲེང་རྡོ་རྗེའི་རྫོང་། གནོད་སྦྱིན་ཙིའུ་དམར་པོའི་བསྟོད་བསྐུལ་གནམ་
ལྕགས་སྤུ་གྲིའི་རྒྱུད། གེ་སར་གསོལ་བསྡུས་མྱུར་མགྱོགས་ཕྲིན་ལས་ལྷུན་གྲུབ།བཀའ་སྲུང་
ཡོངས་ཀྱི་ཆད་བསྐུལ་མན་ངག་རྣོ་མྱུར་དང་། གང་ཟག་སྙན་རྒྱུད་མཁའ་འགྲོའི་ཞལ་ལུང་
གི་སྐོར་ལ། རྡོ་རྗེའི་ཅོད་པན་ནོར་བུའི་རྒྱུད་ཀྱི་རྒྱལ་བོའི་སྨོན་ལམ་ཡོངས་འདུས། ཧ་ཧེའི་
བརྡ་གླུ། དབྱིངས་སྣང་ནམ་མཁའི་བརྡ་མཛོད་པདྨ་བཀའི་ཐང་ཡིག་དང་ལུང་བྱང་སྣ་ཚོགས་
ཡོད་པའོ།། ད་ལྟའང་སྐུ་འཚོ་ཞིང་བཞུགས་ལ་བསྟན་པ་དང་འགྲོ་བའི་དོན་རླབས་ཆེན་གྱི་
མཛད་པ་མཛད་བཞིན་པའོ།། སྤོང་ཀློག་གསེར་གྱི་འཁོར་ལོའི་གྲགས་པ་སྙན་པའི་སྐབས་
ཏེ་བདུན་པའོ།།
སྨྲས་པ། ཕྱོགས་བཅུའི་རྒྱལ་བ་བདེ་གཤེགས་སྲས་བཅས་ཀྱི།།
གསང་གསུམ་གསང་བ་པདྨ་དབང་གི་རྒྱལ།།
དུས་ཀུན་རྒྱལ་བའི་སྲས་ཀྱི་ཚུལ་སྟོན་པ།།
མཚུངས་མེད་དཔལ་ལྡན་བླ་མ་གུས་པས་བསྟོད།།
པདྨ་འབྱུང་དང་རྒྱལ་བ་མཆོག་དབྱངས་དང་།།
གཞན་ཕན་བཟང་སོགས་བྱིན་རླབས་གཅིག་བསྡུས་པ།།
གར་དབང་རྒྱལ་མཆོག་གླིང་ཞེས་མཆོག་གི་སྤྲུལ།།
ཐབས་མཁས་ཐིག་ལེ་སྐྱེ་དགུའི་བསོད་ནམས་དཔལ།།
གང་གི་གསང་གསུམ་མི་བཟད་འཁོར་ལོའི་རྒྱན།།
-180 -

གར་དབང་རྒྱལ་མཆོག་གླིང་བ།
ནམ་མཁའ་ཇི་བཞིན་ཡངས་པའི་གོ་སྐབས་ལ།།
བདག་བློ་བསྐུམས་པའི་བྱེའུའི་གཤོག་རླབས་ཀྱིས།།
གདུལ་བྱའི་ཡིད་རབ་སིམ་པ་གད་མོའི་གནས།།
འོན་ཏེ་བཀའ་གནང་དབུགས་དབྱུང་བདུད་རྩིའི་ཆབ།།
དད་དམ་གཙང་མའི་ཨ་དར་ཤ་ཡི་ངོགས།།
རྙེད་གྲགས་རྡུལ་གྱིས་མ་གོས་དྭངས་པའི་ངོར།།
རྣམ་ཐར་སྒེག་མོའི་བཞིན་རས་འདིར་བཀོད་ཀྱི།།
སྒྲོ་སྐུར་མཚལ་གྱིས་མ་ལྷད་གཤིས་ཀྱི་བཞིན།།
སྐལ་བཟང་སྐྱེ་དགུའི་ཡིད་འཕྲོག་ཚིག་གི་ཉམས།།
དད་སོགས་ཡོན་ཏན་རྒྱ་མཚོའི་མཛེས་གྱུར་ནས།།
འགྲོ་ཀུན་ཕན་བདེའི་ས་ལ་མངོན་གྱུར་ཤོག།
བདག་ཀྱང་སྲིད་པ་འདི་ནས་སྲས་སུ་གྱུར།། །
ཡིད་ལ་གང་འདོད་དམ་པ་མཆོད་སྦྱིན་དང་།།
འཁྲུལ་སྣང་འཁོར་བའི་མུན་པ་མཐར་ཕྱེད་པའི།།
ཤེ་རབ་མེ་ཆེན་སྙིང་ལ་མྱུར་དུ་སྦྱོར།།
གཟུངས་དང་སྤོབས་པའི་གཏེར་ཆེན་རབ་རྙེད་དེ།།
ཐོས་བསམ་བསྒོམ་པའི་དཀྱིལ་འཁོར་ཡོངས་སུ་རྫོགས།།
འཆད་རྩོད་རྩོམ་པའི་འོད་ཟེར་རབ་གསལ་ནས།།
རྒྱལ་བའི་བསྟན་ལ་བྱ་བ་མཐུ་ཐོབ་ཤོག ། ། ཅེས་པ་ནི།
རྗེ་བཙུན་གང་གི་ཞབས་ཟུང་སྤྱི་བོར་ལེན་པའི་གུས་སློབ་པ། བློ་གྲོས་རྒྱ་མཚོ་འམ་ཐུབ་
བསྟན་དགོང་པ་རབ་གསལ་ནས་ཁོང་གི་རྣམ་ཐར་གྱི་ཆ་ཤས་ཤིག་མ་གཏོགས་བརྗོད་མི་
-181 -

རྣམ་ཐར་པདྨའི་ཕྲེང་བ།
ནུས་མོད། འོན་ཏེ་ཆ་ཤས་ཤིག་འབྲི་ཐུབ་པ་བྱུང་ན་འང་གདུལ་བྱ་ཡོངས་ལ་ཕན་དུ་རེ་ནས་
ཁོང་ལ་ཞུས་པས། ཁོང་གི་གསུང་གི་ཟུར་ཙམ་ཐོན་པས་སྤྲོ་དགའི་ངང་། དུས་རབས་ཉེར་
གཅིག་པའི་རབ་བྱུང་བཅུ་བདུན་པའི་བསྐལ་བ་ཆུ་ལུག་ལོའི་སྣོན་ཟླ་བའི་ནག་ཕྱོགས་
རྫོགས་པ་གཉིས་པ་ནས་བྲིས་ཏེ་ཆུ་སྟོད་ཟླ་བའི་ཚེ་བཞི་ཉིན། རྣམ་འདྲེན་ཐུབ་པའི་དབང་
བོས་བདེན་བཞིའི་ཆོས་འཁོར་བསྐོར་བའི་དུས་ཚེས་བཟང་བོ་ལ་ཐུབ་བསྟན་ཡོངས་འདུས་
དགོན། ཐེག་གསུམ་ཆོས་འཁོར་གླིང་ནས་སྦྱར་བའོ།། དགེ་གྱུར་ཅིག། །། །
-182 -

排版依西香秋
责任编辑宗周嘉措
总设计宗周嘉措
文字校对凯智坚赞依香秋
电脑打字土登盖拉嘉措次成多杰

